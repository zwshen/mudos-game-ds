<HTML>
<HEAD>
<TITLE>BBS水木清華站︰精華區</TITLE>
</HEAD>
<BODY>
<CENTER><H1>BBS水木清華站︰精華區</H1></CENTER>
<A Name="top"></a>
發信人:&nbsp;Ranma&nbsp;(亂馬貓),&nbsp;信區:&nbsp;Mud_Builder&nbsp;&nbsp;&nbsp;&nbsp;&nbsp;&nbsp;&nbsp;&nbsp;<BR>
標&nbsp;&nbsp;題:&nbsp;轉載&nbsp;&nbsp;山海經&nbsp;1/18&nbsp;&nbsp;<BR>
發信站:&nbsp;BBS&nbsp;水木清華站&nbsp;(Sat&nbsp;Sep&nbsp;18&nbsp;23:34:55&nbsp;1999)&nbsp;<BR>
&nbsp;<BR>
[本討論區]&nbsp;[分類討論區]&nbsp;[全部討論區]　&nbsp;&nbsp;討論區&nbsp;<BR>
&nbsp;<BR>
--------------------------------------------------------------------------------&nbsp;<BR>
&nbsp;<BR>
發信人:&nbsp;trajan&nbsp;(笨),&nbsp;信區:&nbsp;History&nbsp;&nbsp;<BR>
標&nbsp;&nbsp;題:&nbsp;山海經&nbsp;1/18&nbsp;&nbsp;<BR>
發信站:&nbsp;The&nbsp;unknown&nbsp;SPACE&nbsp;(Fri&nbsp;Mar&nbsp;26&nbsp;16:06:24&nbsp;1999),&nbsp;站內信件&nbsp;&nbsp;<BR>
&nbsp;&nbsp;<BR>
山海經山經柬釋卷一&nbsp;&nbsp;<BR>
　　山海經第一&nbsp;&nbsp;<BR>
　　　　南山經&nbsp;&nbsp;<BR>
&nbsp;&nbsp;<BR>
南山經１之首曰(昔隹)山２。其首曰招搖之山，臨於西海&nbsp;&nbsp;<BR>
之上，多桂，多金玉。有草焉，其狀如韭而青華３，其&nbsp;&nbsp;<BR>
名曰祝餘，食之不饑。有木焉，其狀如谷４而黑理，其&nbsp;&nbsp;<BR>
華５四照，其名曰迷谷，佩之不迷。有獸焉，其狀如禺&nbsp;&nbsp;<BR>
而白耳，伏行人走，其名曰□□６，食之善走。麗□７&nbsp;&nbsp;<BR>
之水出焉，而西流注於海，其中多育沛８，佩之無瘕９&nbsp;&nbsp;<BR>
疾。&nbsp;&nbsp;<BR>
&nbsp;&nbsp;<BR>
１　王念孫云：「文選頭陀寺碑文注引無經字。」珂案&nbsp;&nbsp;<BR>
：無經字是也，說見海經新釋卷一篇首注１。&nbsp;&nbsp;<BR>
&nbsp;&nbsp;<BR>
２　郝懿行云：「任□述異記作雀山，文選注王巾頭陀&nbsp;&nbsp;<BR>
寺碑引此經作鵲山。」珂案：太平御覽捲五十引此經亦&nbsp;&nbsp;<BR>
作鵲山；(昔隹)，古鵲字。&nbsp;&nbsp;<BR>
&nbsp;&nbsp;<BR>
３　珂案：華，古花字；宋本作花，下同此。&nbsp;&nbsp;<BR>
&nbsp;&nbsp;<BR>
４　珂案：經文如谷與下文其名曰迷谷之谷，宋本均作&nbsp;&nbsp;<BR>
□，是也。郝懿行云：「陶宏景注本草經云：『□即今&nbsp;&nbsp;<BR>
構樹是也；□構同聲，故□亦名構。』」&nbsp;&nbsp;<BR>
&nbsp;&nbsp;<BR>
５　珂案：華，光華。&nbsp;&nbsp;<BR>
&nbsp;&nbsp;<BR>
６　王念孫云：「類聚獸部引作有獸人面，名曰□□。&nbsp;&nbsp;<BR>
」珂案：□□即猩猩；關於猩猩之傳說，見海經新釋卷&nbsp;&nbsp;<BR>
五「□□知人名」節注２。&nbsp;&nbsp;<BR>
&nbsp;&nbsp;<BR>
７　郭璞云：「□音幾。」&nbsp;&nbsp;<BR>
&nbsp;&nbsp;<BR>
８　郭璞云：「未詳。」&nbsp;&nbsp;<BR>
&nbsp;&nbsp;<BR>
９　郭璞云：「瘕，蟲病也。」&nbsp;&nbsp;<BR>
&nbsp;&nbsp;<BR>
又東三百里，曰堂１庭之山，多□木２，多白猿，多水&nbsp;&nbsp;<BR>
玉３，多黃金。&nbsp;&nbsp;<BR>
&nbsp;&nbsp;<BR>
１　郭璞云：「一作常。」珂案：文選上林賦注引此經&nbsp;&nbsp;<BR>
正作常。&nbsp;&nbsp;<BR>
&nbsp;&nbsp;<BR>
２　珂案：爾雅釋木云：「□，□其。」郭璞註：「□&nbsp;&nbsp;<BR>
，實似柰，赤可食。」音掩。&nbsp;&nbsp;<BR>
&nbsp;&nbsp;<BR>
３　郭璞云：「水玉，今水精也。相如上林賦曰：『水&nbsp;&nbsp;<BR>
玉磊□。』赤鬆子所服；見列仙傳。」珂案：列仙傳雲&nbsp;&nbsp;<BR>
：「赤鬆子，神農時雨師，服水玉以教神農，能入火自&nbsp;&nbsp;<BR>
燒。炎帝少女追之，亦得仙俱去。」&nbsp;&nbsp;<BR>
&nbsp;&nbsp;<BR>
又東三百八十里，曰猿翼之山１，其中多怪獸，水多怪&nbsp;&nbsp;<BR>
魚２，多白玉，多蝮蟲３，多怪蛇，多怪木，不可以上&nbsp;&nbsp;<BR>
。&nbsp;&nbsp;<BR>
&nbsp;&nbsp;<BR>
１　郝懿行云：「初學記二十七捲引此經作稷翼之山，&nbsp;&nbsp;<BR>
多白玉。」珂案：王念孫云：「一切經音義九十三引作&nbsp;&nbsp;<BR>
即翼之山，下文又有即翼之澤。」是也。&nbsp;&nbsp;<BR>
&nbsp;&nbsp;<BR>
２　郭璞云：「凡言怪者，皆謂貌狀倔奇不常也。尸子&nbsp;&nbsp;<BR>
曰：『徐偃王好怪，沒深水而得怪魚，入深山而得怪獸&nbsp;&nbsp;<BR>
者，多列於庭。』」&nbsp;&nbsp;<BR>
&nbsp;&nbsp;<BR>
３　郭璞云：「蝮蟲，色如綬文，鼻上有針，大者百餘&nbsp;&nbsp;<BR>
斤，一名反鼻蟲；古虺字。」&nbsp;&nbsp;<BR>
&nbsp;&nbsp;<BR>
又東三百七十里，曰□１陽之山，其陽多赤金，其陰多&nbsp;&nbsp;<BR>
白金。有獸焉，其狀如馬而白首，其文如虎而赤尾，其&nbsp;&nbsp;<BR>
音如謠２，其名曰鹿蜀，佩之宜子孫。怪水出焉，而東&nbsp;&nbsp;<BR>
流注於憲翼之水。其中多玄龜，其狀如龜而鳥首虺尾，&nbsp;&nbsp;<BR>
其名曰旋龜，其音如判木３，佩之不聾，可以為底４。&nbsp;&nbsp;<BR>
&nbsp;&nbsp;<BR>
１　郭璞云：「音紐。」&nbsp;&nbsp;<BR>
&nbsp;&nbsp;<BR>
２　郭璞云：「如人歌聲。」&nbsp;&nbsp;<BR>
&nbsp;&nbsp;<BR>
３　郭璞云：「如破木聲。」&nbsp;&nbsp;<BR>
&nbsp;&nbsp;<BR>
４　郭璞云：「底，躪也；為猶治也。外傳曰：『疾不&nbsp;&nbsp;<BR>
可為。』」珂案：底同胝，足繭也；可以為底，可以治&nbsp;&nbsp;<BR>
足繭也。&nbsp;&nbsp;<BR>
&nbsp;&nbsp;<BR>
又東三百里柢山１，多水，無草木。有魚焉，其狀如牛&nbsp;&nbsp;<BR>
，陵居，蛇尾有翼，其羽在□２下，其音如留牛３，其&nbsp;&nbsp;<BR>
名曰□，冬死而夏生４，食之無腫疾５。&nbsp;&nbsp;<BR>
&nbsp;&nbsp;<BR>
１　郭璞云：「柢音□。」珂案：經文又東，宋本無又&nbsp;&nbsp;<BR>
字，經文柢山，宋本、吳寬抄本、明藏經本，柢上有曰&nbsp;&nbsp;<BR>
字，此脫。&nbsp;&nbsp;<BR>
&nbsp;&nbsp;<BR>
２　郭璞云：「亦作脅。」郝懿行云：「廣雅云：『□&nbsp;&nbsp;<BR>
，脅也。』經作□者，蓋同聲假借字。」&nbsp;&nbsp;<BR>
&nbsp;&nbsp;<BR>
３　珂案：留牛未詳；東山經首說□□之魚「其狀如犁&nbsp;&nbsp;<BR>
牛」，郭璞云：「牛似虎文者。」或即此；留、犁音相&nbsp;&nbsp;<BR>
近。&nbsp;&nbsp;<BR>
&nbsp;&nbsp;<BR>
４　郭璞云：「此亦蟄類也；謂之死者，言其蟄無所知&nbsp;&nbsp;<BR>
如死耳。」&nbsp;&nbsp;<BR>
&nbsp;&nbsp;<BR>
５　郝懿行云：「說文云：『腫，癰也。』」&nbsp;&nbsp;<BR>
&nbsp;&nbsp;<BR>
又東四百里，曰□爰之山１，多水，無草木，不可以上&nbsp;&nbsp;<BR>
。有獸焉，其狀如狸而有髦，其名曰類２，自為牝牡，&nbsp;&nbsp;<BR>
食者不妒。&nbsp;&nbsp;<BR>
&nbsp;&nbsp;<BR>
１　郭璞云：「□音蟬。」&nbsp;&nbsp;<BR>
&nbsp;&nbsp;<BR>
２　郭璞云：「類或作沛，髦或作發。」楊慎云：「今&nbsp;&nbsp;<BR>
雲南蒙化府有此獸，土人謂之香髦，具兩體。」珂案：&nbsp;&nbsp;<BR>
經文有髦，太平御覽捲九一三作有發。&nbsp;&nbsp;<BR>
&nbsp;&nbsp;<BR>
又東三百里，曰基山，其陽多玉，其陰多怪木１。有獸&nbsp;&nbsp;<BR>
焉，其狀如羊，九尾四耳，其目在背，其名曰□□２，&nbsp;&nbsp;<BR>
佩之不畏３。有鳥焉，其狀如雞而三首六目，六足三翼&nbsp;&nbsp;<BR>
，其名曰(尚鳥)(付鳥)４，食之無臥５。&nbsp;&nbsp;<BR>
&nbsp;&nbsp;<BR>
１　珂案：太平御覽捲五○引此經多怪木上有多金二字&nbsp;&nbsp;<BR>
。&nbsp;&nbsp;<BR>
&nbsp;&nbsp;<BR>
２　郭璞云：「博施二音。施（□）一作□。」&nbsp;&nbsp;<BR>
&nbsp;&nbsp;<BR>
３　郭璞云：「不知恐畏。」&nbsp;&nbsp;<BR>
&nbsp;&nbsp;<BR>
４　珂案：御覽捲五０引此作□(付鳥)，畢沅、郝懿行均&nbsp;&nbsp;<BR>
校作□(付鳥)。&nbsp;&nbsp;<BR>
&nbsp;&nbsp;<BR>
５　郭璞云：「使人少眠。」&nbsp;&nbsp;<BR>
&nbsp;&nbsp;<BR>
又東三百里，曰青丘之山１，其陽多玉，其陰多青□２&nbsp;&nbsp;<BR>
。有獸焉，其狀如狐而九尾３，其音如嬰兒，能食人；&nbsp;&nbsp;<BR>
食者不蠱４。有鳥焉，其狀如鳩，其音若呵５，名曰灌&nbsp;&nbsp;<BR>
灌６，佩之不惑。英水出焉，南流注於即翼之澤７。其&nbsp;&nbsp;<BR>
中多赤□８，其狀如魚而人面，其音如鴛鴦，食之不疥&nbsp;&nbsp;<BR>
９。&nbsp;&nbsp;<BR>
&nbsp;&nbsp;<BR>
１　郭璞云：「亦有青丘國在海外。」珂案：青丘國見&nbsp;&nbsp;<BR>
海外東經（海經新釋卷四）。&nbsp;&nbsp;<BR>
&nbsp;&nbsp;<BR>
２　郝懿行云：「□當為□；說文云：『□，善丹也。&nbsp;&nbsp;<BR>
&nbsp;<BR>
』初學記五捲引此經正作□。」珂案：畢沅校本亦作□&nbsp;&nbsp;<BR>
。&nbsp;&nbsp;<BR>
&nbsp;&nbsp;<BR>
３　郭璞云：「即九尾狐。」&nbsp;&nbsp;<BR>
&nbsp;&nbsp;<BR>
４　郭璞云：「□其肉令人不逢妖邪之氣。或曰：蠱，&nbsp;&nbsp;<BR>
蠱毒。」&nbsp;&nbsp;<BR>
&nbsp;&nbsp;<BR>
５　郭璞云：「如人相呵呼聲。」&nbsp;&nbsp;<BR>
&nbsp;&nbsp;<BR>
６　郭璞云：「或作□□。」珂案：呂氏春秋本味篇雲&nbsp;&nbsp;<BR>
：「肉之美者，獾獾之炙。」高誘註：「獾獾，鳥名，&nbsp;&nbsp;<BR>
形則未聞。獾一作獲。」即此鳥也。&nbsp;&nbsp;<BR>
&nbsp;&nbsp;<BR>
７　珂案：見上文「猿翼之山」注１。&nbsp;&nbsp;<BR>
&nbsp;&nbsp;<BR>
８　珂案：□音儒；赤□，蓋人魚之類。參見海經新釋&nbsp;&nbsp;<BR>
捲七「陵魚」節注１。&nbsp;&nbsp;<BR>
&nbsp;&nbsp;<BR>
９　郭璞云：「一作疾。」&nbsp;&nbsp;<BR>
&nbsp;&nbsp;<BR>
又東三百五十里，曰箕尾之山１，其尾□２於東海，多&nbsp;&nbsp;<BR>
沙石。□３水出焉，而南流注於□，其中多白玉。&nbsp;&nbsp;<BR>
&nbsp;&nbsp;<BR>
１　郝懿行云：「玉篇作箕山，無尾字。」&nbsp;&nbsp;<BR>
&nbsp;&nbsp;<BR>
２　郭璞云：「□古蹲字，言臨海上；音存。」郝懿行&nbsp;&nbsp;<BR>
云：「說文云：『蹲，踞也。』又云：『□，倨也。』&nbsp;&nbsp;<BR>
無□字。」&nbsp;&nbsp;<BR>
&nbsp;&nbsp;<BR>
３　郭璞云：「音芳。」&nbsp;&nbsp;<BR>
&nbsp;&nbsp;<BR>
凡(昔隹)山之首，自招搖之山，以至箕尾之山，凡十山，&nbsp;&nbsp;<BR>
二千九百五十里。其神狀皆鳥身１而龍首，其祠之禮：&nbsp;&nbsp;<BR>
毛２用一璋玉瘞３，糈用□米４，一璧，稻米、白菅為&nbsp;&nbsp;<BR>
席５。&nbsp;&nbsp;<BR>
&nbsp;&nbsp;<BR>
１　郝懿行云：「北堂書鈔一百三十三捲引此經作人身&nbsp;&nbsp;<BR>
。」&nbsp;&nbsp;<BR>
&nbsp;&nbsp;<BR>
２　郭璞云：「言擇牲取其毛色也。」珂案：毛謂祀神&nbsp;&nbsp;<BR>
所用毛物也，豬雞犬羊等均屬之。此言「毛用一璋玉瘞&nbsp;&nbsp;<BR>
」者，以祀神毛物與璋玉同瘞也。郭注不確，諸家亦竟&nbsp;&nbsp;<BR>
無釋。&nbsp;&nbsp;<BR>
&nbsp;&nbsp;<BR>
３　郭璞云：「半圭為璋；瘞，□也。」&nbsp;&nbsp;<BR>
&nbsp;&nbsp;<BR>
４　郭璞云：「糈，祀神之米名，先呂反；□，□稻也&nbsp;&nbsp;<BR>
，他睹反。」珂案：楚辭離騷云：「巫咸將夕降兮，懷&nbsp;&nbsp;<BR>
椒糈而要之。」王逸註：「&nbsp;&nbsp;<BR>
糈，精米，所以享神。」&nbsp;&nbsp;<BR>
&nbsp;&nbsp;<BR>
５　郭璞云：「菅，茅屬也；音間。」郝懿行云：「席&nbsp;&nbsp;<BR>
者，藉以依神。」&nbsp;&nbsp;<BR>
&nbsp;&nbsp;<BR>
南次二經之首，曰櫃山１，西臨流黃２，北望諸毗，東&nbsp;&nbsp;<BR>
望長右３。英水出焉，西南流注於赤水，其中多白玉，&nbsp;&nbsp;<BR>
多丹粟４。有獸焉，其狀如豚，有距５，其音如狗吠，&nbsp;&nbsp;<BR>
其名曰狸力６，見則其縣多土功。有鳥焉，其狀如鴟而&nbsp;&nbsp;<BR>
人手７，其音如痺８，其名曰□，其名自號也９，見則&nbsp;&nbsp;<BR>
其縣多放士１０。&nbsp;&nbsp;<BR>
&nbsp;&nbsp;<BR>
１　郭璞云：「音矩。」&nbsp;&nbsp;<BR>
&nbsp;&nbsp;<BR>
２　珂案：國名，即流黃酆氏、流黃辛氏，見海內西經&nbsp;&nbsp;<BR>
及海內經。&nbsp;&nbsp;<BR>
&nbsp;&nbsp;<BR>
３　郭璞云：「（諸毗、長右），皆山名。」珂案：諸&nbsp;&nbsp;<BR>
毗亦水名，見後郭注。毗音符夷切，畢沅雲。&nbsp;&nbsp;<BR>
&nbsp;&nbsp;<BR>
４　郭璞云：「細丹沙如粟也。」&nbsp;&nbsp;<BR>
&nbsp;&nbsp;<BR>
５　郝懿行云：「說文云：『距，雞距也。』」&nbsp;&nbsp;<BR>
&nbsp;&nbsp;<BR>
６　珂案：吳任臣本有郭注「一作狸刀」四字，諸本俱&nbsp;&nbsp;<BR>
無。&nbsp;&nbsp;<BR>
&nbsp;&nbsp;<BR>
７　郭璞云：「其腳如人手。」&nbsp;&nbsp;<BR>
&nbsp;&nbsp;<BR>
８　郭璞云：「未詳。」&nbsp;&nbsp;<BR>
&nbsp;&nbsp;<BR>
９　珂案：自呼其名也；詩：「山鳥自呼名。」下文「&nbsp;&nbsp;<BR>
其鳴自呼」、「其鳴自□」等均此意。&nbsp;&nbsp;<BR>
&nbsp;&nbsp;<BR>
１０珂案：關於□之神話，參見海經新釋卷一「□頭國&nbsp;&nbsp;<BR>
」節注２及捲五「蒼梧山」節注２。&nbsp;&nbsp;<BR>
&nbsp;&nbsp;<BR>
東南四百五十里，曰長右之山１，無草木，多水。有獸&nbsp;&nbsp;<BR>
焉，其狀如禺而四耳，其名長右２，其音如吟３，見則&nbsp;&nbsp;<BR>
郡縣大水４。&nbsp;&nbsp;<BR>
&nbsp;&nbsp;<BR>
１　郝懿行云：「廣韻引此經長右作長舌。」&nbsp;&nbsp;<BR>
&nbsp;&nbsp;<BR>
２　郭璞云：「以山出此獸，因以名之。」郝懿行云：&nbsp;&nbsp;<BR>
「廣韻引此經作長舌。」&nbsp;&nbsp;<BR>
&nbsp;&nbsp;<BR>
３　郭璞云：「如人呻吟聲。」&nbsp;&nbsp;<BR>
&nbsp;&nbsp;<BR>
４　珂案：宋本郡縣上有其字，是也。&nbsp;&nbsp;<BR>
&nbsp;&nbsp;<BR>
又東三百四十里曰堯光之山，其陽多玉，其陰多金１。&nbsp;&nbsp;<BR>
有獸焉，其狀如人而彘鬣，穴居而冬蟄，其名曰猾□２&nbsp;&nbsp;<BR>
，其音如□木３，見則縣有大繇４。&nbsp;&nbsp;<BR>
&nbsp;&nbsp;<BR>
１　珂案：太平御覽捲八一三引此經作克光之山，其陰&nbsp;&nbsp;<BR>
多鐵。&nbsp;&nbsp;<BR>
&nbsp;&nbsp;<BR>
２　郭璞云：「滑懷兩音。」&nbsp;&nbsp;<BR>
&nbsp;&nbsp;<BR>
３　郭璞云：「如人斲木聲。」&nbsp;&nbsp;<BR>
&nbsp;&nbsp;<BR>
４　郭璞云：「謂作役也。或曰其縣是亂。」珂案：繇&nbsp;&nbsp;<BR>
、亂形近易訛。&nbsp;&nbsp;<BR>
&nbsp;&nbsp;<BR>
又東三百五十里，曰羽山１，其下多水，其上多雨，無&nbsp;&nbsp;<BR>
草木，多蝮蟲。&nbsp;&nbsp;<BR>
&nbsp;&nbsp;<BR>
１　郭璞云：「今東海祝其縣西南有羽山，即鯀所殛處&nbsp;&nbsp;<BR>
&nbsp;<BR>
，計其道裡不相應，似非也。」珂案：鯀殛羽山見海經&nbsp;&nbsp;<BR>
新釋卷十三「鯀竊息壤」節注４。&nbsp;&nbsp;<BR>
&nbsp;&nbsp;<BR>
又東三百七十里，曰瞿父之山，無草木，多金玉。&nbsp;&nbsp;<BR>
&nbsp;&nbsp;<BR>
又東四百里，曰句餘之山１，無草木，多金玉。&nbsp;&nbsp;<BR>
&nbsp;&nbsp;<BR>
１　郭璞云：「今在會稽餘姚縣南，句章縣北，故此二&nbsp;&nbsp;<BR>
縣因此為名雲；見張氏地理志。」&nbsp;&nbsp;<BR>
&nbsp;&nbsp;<BR>
又東五百里，曰浮玉之山，北望具區１，東望諸毗２。&nbsp;&nbsp;<BR>
有獸焉，其狀如虎而牛尾，其音如吠犬，其名曰彘，是&nbsp;&nbsp;<BR>
食人。苕水出於其陰，北流注於具區。其中多□魚３。&nbsp;&nbsp;<BR>
&nbsp;&nbsp;<BR>
１　郭璞云：「具區，今吳縣西南太湖也，尚書謂之震&nbsp;&nbsp;<BR>
澤。」&nbsp;&nbsp;<BR>
&nbsp;&nbsp;<BR>
２　郭璞云：「水名。」&nbsp;&nbsp;<BR>
&nbsp;&nbsp;<BR>
３　郭璞云：「□魚狹薄而長頭，大者尺餘，太湖中今&nbsp;&nbsp;<BR>
饒之，一名刀魚。」珂案：□音咨。&nbsp;&nbsp;<BR>
&nbsp;&nbsp;<BR>
又東五百里，曰成山，四方而三罈１，其上多金玉，其&nbsp;&nbsp;<BR>
下多青□。(外&nbsp;&nbsp;<BR>
門內亍)２水出焉，而南流注於３□勺４，其中多黃金５&nbsp;&nbsp;<BR>
。&nbsp;&nbsp;<BR>
&nbsp;&nbsp;<BR>
１　郭璞云：「形如人築壇相累也；成亦重耳。」&nbsp;&nbsp;<BR>
&nbsp;&nbsp;<BR>
２　郭璞云：「音涿。」珂案：藏經本(外門內亍)水作(外&nbsp;&nbsp;<BR>
門內豕)水，王&nbsp;&nbsp;<BR>
念孫校郭注昔涿作音豕，是也。&nbsp;&nbsp;<BR>
&nbsp;&nbsp;<BR>
３　郭璞云：「一作流注於西。」珂案：是經文□勺上&nbsp;&nbsp;<BR>
有西字。&nbsp;&nbsp;<BR>
&nbsp;&nbsp;<BR>
４　郭璞云：「□音呼；勺或作多，下同。」&nbsp;&nbsp;<BR>
&nbsp;&nbsp;<BR>
５　郭璞云：「今永昌郡水出金同糠，在沙中。尸子曰&nbsp;&nbsp;<BR>
：『清水出黃金、玉英。』」&nbsp;&nbsp;<BR>
&nbsp;&nbsp;<BR>
又東五百里，曰會稽之山１，四方，其上多金玉，其下&nbsp;&nbsp;<BR>
多□石２。勺水出焉，而南流注於□３。&nbsp;&nbsp;<BR>
&nbsp;&nbsp;<BR>
１　郭璞云：「今在會稽郡山陰縣南，上有禹塚及井。&nbsp;&nbsp;<BR>
」&nbsp;&nbsp;<BR>
&nbsp;&nbsp;<BR>
２　郭璞云：「□，武夫石，似玉。」珂案：武夫石參&nbsp;&nbsp;<BR>
見海經新釋卷十三「九丘建木」節注６。&nbsp;&nbsp;<BR>
&nbsp;&nbsp;<BR>
３　珂案：□音決。&nbsp;&nbsp;<BR>
&nbsp;&nbsp;<BR>
又東五百里，曰夷山，無草木，多沙石，□１水出焉，&nbsp;&nbsp;<BR>
而南流注於列塗。&nbsp;&nbsp;<BR>
&nbsp;&nbsp;<BR>
１　郭璞云：「一作□。」&nbsp;&nbsp;<BR>
&nbsp;&nbsp;<BR>
又東五百里，曰僕勾１之山，其上多金玉，其下多草木&nbsp;&nbsp;<BR>
，無鳥獸，無水。&nbsp;&nbsp;<BR>
&nbsp;&nbsp;<BR>
１　郭璞云：「一作夕。」郝懿行云：「夕疑多字之訛&nbsp;&nbsp;<BR>
。」珂案：勾易訛為多字也。&nbsp;&nbsp;<BR>
&nbsp;&nbsp;<BR>
又東五百里，曰咸陰之山，無草木，無水。&nbsp;&nbsp;<BR>
&nbsp;&nbsp;<BR>
又東四百里，曰洵山１，其陽多金，其陰多玉。有獸焉&nbsp;&nbsp;<BR>
，其狀如羊而無口，不可殺也２，其名曰(羊患)３。洵水&nbsp;&nbsp;<BR>
出焉，而南流注於閼４之澤，其中多芘蠃５。&nbsp;&nbsp;<BR>
&nbsp;&nbsp;<BR>
１　郭璞云：「一作旬。」&nbsp;&nbsp;<BR>
&nbsp;&nbsp;<BR>
２　郝懿行云：「不可殺，言不能死也；無口不食，而&nbsp;&nbsp;<BR>
自生活。」&nbsp;&nbsp;<BR>
&nbsp;&nbsp;<BR>
３　郭璞云：「音還，或音患。」&nbsp;&nbsp;<BR>
&nbsp;&nbsp;<BR>
４　郭璞云：「音遏。」&nbsp;&nbsp;<BR>
&nbsp;&nbsp;<BR>
５　郭璞云：「紫色螺也。」郝懿行云：「郭雲紫色螺&nbsp;&nbsp;<BR>
，即知經文芘當為茈，字之訛也。古字通以茈為紫。御&nbsp;&nbsp;<BR>
覽引此經芘作茈。」珂案：見太平御覽捲九四一。&nbsp;&nbsp;<BR>
&nbsp;&nbsp;<BR>
又東四百里，曰□勺之山，其上多梓□１，其下多荊杞&nbsp;&nbsp;<BR>
２。滂水３出焉，而東流注於海。&nbsp;&nbsp;<BR>
&nbsp;&nbsp;<BR>
１　郭璞云：「梓，山楸也；□，大木，葉似桑，今作&nbsp;&nbsp;<BR>
楠，音南。」&nbsp;&nbsp;<BR>
&nbsp;&nbsp;<BR>
２　郭璞云：「杞，苟杞也，子赤。」&nbsp;&nbsp;<BR>
&nbsp;&nbsp;<BR>
３　郭璞云：「音滂沱之滂。」&nbsp;&nbsp;<BR>
&nbsp;&nbsp;<BR>
又東五百里，曰區吳之山，無草木，多沙石。鹿水出焉&nbsp;&nbsp;<BR>
，而南流注於滂水。&nbsp;&nbsp;<BR>
&nbsp;&nbsp;<BR>
又東五百里，曰鹿吳之山，上無草木，多金石。澤更之&nbsp;&nbsp;<BR>
水出焉，而南流注於滂水。水１有獸焉，名曰蠱雕２，&nbsp;&nbsp;<BR>
其狀如雕而有角，其音如嬰兒之音，是食人。&nbsp;&nbsp;<BR>
&nbsp;&nbsp;<BR>
１　珂案：王念孫校衍水字。&nbsp;&nbsp;<BR>
&nbsp;&nbsp;<BR>
２　郭璞云：「蠱或作纂。」&nbsp;&nbsp;<BR>
&nbsp;&nbsp;<BR>
東五百里，曰漆吳之山，無草木，多博石１，無玉。處&nbsp;&nbsp;<BR>
於２東海３，望丘山，其光載出載入４，是惟日次５。&nbsp;&nbsp;<BR>
&nbsp;&nbsp;<BR>
１　郭璞云：「可以為博石。」&nbsp;&nbsp;<BR>
&nbsp;&nbsp;<BR>
２　何焯云：「處於之上疑有脫文。」&nbsp;&nbsp;<BR>
&nbsp;&nbsp;<BR>
３　郝懿行云：「東海，一本作海東。」珂案：宋本、&nbsp;&nbsp;<BR>
吳寬抄本並作海東，則東字宜屬下讀。&nbsp;&nbsp;<BR>
&nbsp;&nbsp;<BR>
４　郭璞云：「神光之所潛□。」&nbsp;&nbsp;<BR>
&nbsp;&nbsp;<BR>
５　郭璞云：「是日景之所次舍。」&nbsp;&nbsp;<BR>
&nbsp;&nbsp;<BR>
凡南次二經之首，自櫃山至於漆吳之山，凡十七山，七&nbsp;&nbsp;<BR>
千二百里。其神狀皆龍身而鳥首。其祠：毛用一璧瘞，&nbsp;&nbsp;<BR>
糈用□１。&nbsp;&nbsp;<BR>
&nbsp;&nbsp;<BR>
１　郭璞云：「稻□也。」郝懿行云：「□字疑衍，或&nbsp;&nbsp;<BR>
梗字之訛。」&nbsp;&nbsp;<BR>
&nbsp;&nbsp;<BR>
南次三經之首，曰天虞之山，其下多水，不可以上。&nbsp;&nbsp;<BR>
&nbsp;&nbsp;<BR>
東五百里，曰禱過之山，其上多金玉，其下多犀、兕１&nbsp;&nbsp;<BR>
，多像。有鳥焉，其狀同□２，而白首、三足３、人面&nbsp;&nbsp;<BR>
，其名曰瞿如，其鳴自號也。□４水出焉，而南流注於&nbsp;&nbsp;<BR>
海。其中有虎蛟５，其狀魚身而蛇尾６，其音７如鴛鴦&nbsp;&nbsp;<BR>
，食者不腫，可以已痔８。&nbsp;&nbsp;<BR>
&nbsp;&nbsp;<BR>
１　珂案：犀、兕之狀見海經新釋卷五「兕」節注２及&nbsp;&nbsp;<BR>
「□□」節注１。&nbsp;&nbsp;<BR>
&nbsp;&nbsp;<BR>
２　郭璞云：「□似鳧而小，腳近尾。」珂案：□音交&nbsp;&nbsp;<BR>
。&nbsp;&nbsp;<BR>
&nbsp;&nbsp;<BR>
&nbsp;<BR>
３　郭璞云：「或作手。」&nbsp;&nbsp;<BR>
&nbsp;&nbsp;<BR>
４　郭璞云：「音銀。」&nbsp;&nbsp;<BR>
&nbsp;&nbsp;<BR>
５　郭璞云：「蛟似蛇，四足，龍屬。」&nbsp;&nbsp;<BR>
&nbsp;&nbsp;<BR>
６　珂案：文選江賦注引此經蛇尾下有有翼二字。&nbsp;&nbsp;<BR>
&nbsp;&nbsp;<BR>
７　珂案：王念孫校音作首，引有多證，此不具。&nbsp;&nbsp;<BR>
&nbsp;&nbsp;<BR>
８　珂案：太平御覽捲七四三引此經已痔作為痔，並引&nbsp;&nbsp;<BR>
郭注雲，為，治也。&nbsp;&nbsp;<BR>
&nbsp;&nbsp;<BR>
又東五百里，曰丹穴之山，其上多金玉。丹水出焉，而&nbsp;&nbsp;<BR>
南流注於渤海１。有鳥焉，其狀如雞２，五採而文，名&nbsp;&nbsp;<BR>
曰鳳皇，首文曰德，翼文曰義，背文曰禮３，膺文曰仁&nbsp;&nbsp;<BR>
，腹文曰信。是鳥也，飲食自然，自歌自舞，見則天下&nbsp;&nbsp;<BR>
安寧４。&nbsp;&nbsp;<BR>
&nbsp;&nbsp;<BR>
１　郭璞云：「渤海，海岸曲崎頭也。」&nbsp;&nbsp;<BR>
&nbsp;&nbsp;<BR>
２　郝懿行云：「史記司馬相如傳正義、文選注顏延之&nbsp;&nbsp;<BR>
贈王太常詩、藝文類聚九十九捲及初學記五捲引此經，&nbsp;&nbsp;<BR>
雞並作鶴；薛綜注東京賦引作鵠。」&nbsp;&nbsp;<BR>
&nbsp;&nbsp;<BR>
３　珂案：二句王念孫校作翼文曰順、背文曰義，引有&nbsp;&nbsp;<BR>
多證。郝懿行亦同王校。&nbsp;&nbsp;<BR>
&nbsp;&nbsp;<BR>
４　珂案：鳳皇見海經新釋卷十三「鸞鳥鳳鳥」節注１&nbsp;&nbsp;<BR>
。&nbsp;&nbsp;<BR>
&nbsp;&nbsp;<BR>
又東五百里，曰發爽１之山，無草木，多水，多白猿。&nbsp;&nbsp;<BR>
泛水出焉，而南流注於渤海。&nbsp;&nbsp;<BR>
&nbsp;&nbsp;<BR>
１　郭璞云：「或作●。」珂案：吳任臣本、百子全書&nbsp;&nbsp;<BR>
本、宏道堂本●均作喪；●同喪，見廣韻。&nbsp;&nbsp;<BR>
&nbsp;&nbsp;<BR>
又東四百里，至於旄山之尾，其南有谷，曰育遺１，多&nbsp;&nbsp;<BR>
怪鳥，凱風自是出２。&nbsp;&nbsp;<BR>
&nbsp;&nbsp;<BR>
１　郭璞云：「或作隧。」&nbsp;&nbsp;<BR>
&nbsp;&nbsp;<BR>
２　郭璞云：「凱風，南風。」&nbsp;&nbsp;<BR>
&nbsp;&nbsp;<BR>
又東四百里，至於非山之首，其上多金玉，無水，其下&nbsp;&nbsp;<BR>
多蝮蟲。&nbsp;&nbsp;<BR>
&nbsp;&nbsp;<BR>
又東五百里，曰陽夾之山，無草木，多水。&nbsp;&nbsp;<BR>
&nbsp;&nbsp;<BR>
又東五百里，曰灌湘之山１，上多木，無草；多怪鳥，&nbsp;&nbsp;<BR>
無獸。&nbsp;&nbsp;<BR>
&nbsp;&nbsp;<BR>
１　郭璞云：「一作灌湖射之山。」&nbsp;&nbsp;<BR>
&nbsp;&nbsp;<BR>
又東五百里，曰雞山，其上多金，其下多丹□１。黑水&nbsp;&nbsp;<BR>
出焉，而南流注於海。其中有□魚２，其狀如鮒３而彘&nbsp;&nbsp;<BR>
毛４，其音如豚，見則天下大旱。&nbsp;&nbsp;<BR>
&nbsp;&nbsp;<BR>
１　郝懿行云：「說文云：『丹，巴越之赤石也；□，&nbsp;&nbsp;<BR>
善丹也。』」&nbsp;&nbsp;<BR>
&nbsp;&nbsp;<BR>
２　郭璞云：「音團扇之團。」&nbsp;&nbsp;<BR>
&nbsp;&nbsp;<BR>
３　郝懿行云：「廣雅云：『鮒，□也。』即今鯽魚。&nbsp;&nbsp;<BR>
鯽、□同字，見玉篇。」&nbsp;&nbsp;<BR>
&nbsp;&nbsp;<BR>
４　郝懿行云：「廣韻作豕尾。」珂案：太平御覽捲三&nbsp;&nbsp;<BR>
五作彘尾，文選江賦注同。&nbsp;&nbsp;<BR>
&nbsp;&nbsp;<BR>
又東四百里，曰令丘之山，無草木，多火。其南有谷焉&nbsp;&nbsp;<BR>
，曰中谷，條風１自是出。有鳥焉，其狀如梟，人面四&nbsp;&nbsp;<BR>
目而有耳，其名曰□２，其鳴自號也，見則天下大旱。&nbsp;&nbsp;<BR>
&nbsp;&nbsp;<BR>
１　郭璞云：「東北風為條風。」&nbsp;&nbsp;<BR>
&nbsp;&nbsp;<BR>
２　郭璞云：「音娛。」郝懿行云：「玉篇、廣韻並作&nbsp;&nbsp;<BR>
(禺鳥)。」&nbsp;&nbsp;<BR>
&nbsp;&nbsp;<BR>
又東三百七十里，曰侖者之山１，其上多金玉，其下多&nbsp;&nbsp;<BR>
青□。有木焉，其狀如谷２而赤理，其汗如漆，其味如&nbsp;&nbsp;<BR>
飴，食者不饑，可以釋勞３，其名曰白咎４，可以血玉&nbsp;&nbsp;<BR>
５。&nbsp;&nbsp;<BR>
&nbsp;&nbsp;<BR>
１　珂案：太平御覽捲五０引無者之二字。&nbsp;&nbsp;<BR>
&nbsp;&nbsp;<BR>
２　珂案：谷當為□，字之訛也。&nbsp;&nbsp;<BR>
&nbsp;&nbsp;<BR>
３　郝懿行云：「高誘注淮南精神訓云：勞，憂也。」&nbsp;&nbsp;<BR>
&nbsp;&nbsp;<BR>
４　郭璞云：「或作睪蘇；睪蘇一名白咎，見廣雅，音&nbsp;&nbsp;<BR>
羔。」&nbsp;&nbsp;<BR>
&nbsp;&nbsp;<BR>
５　郭璞云：「血謂可用染玉作光彩。」&nbsp;&nbsp;<BR>
&nbsp;&nbsp;<BR>
又東五百八十里，曰禺稿１之山，多怪獸，多大蛇。&nbsp;&nbsp;<BR>
&nbsp;&nbsp;<BR>
１　珂案：宋本、吳任臣本、畢沅校本，稿均作槁。&nbsp;&nbsp;<BR>
&nbsp;&nbsp;<BR>
又東五百八十里，曰南禺之山，其上多金玉，其下多水&nbsp;&nbsp;<BR>
。有穴焉，水出１輒入，夏乃出，冬則閉。佐水出焉，&nbsp;&nbsp;<BR>
而東南流注於海，有鳳皇、□雛２。&nbsp;&nbsp;<BR>
&nbsp;&nbsp;<BR>
１　珂案：經文出，宋本、藏經本、何焯校本、吳任臣&nbsp;&nbsp;<BR>
本並作春。&nbsp;&nbsp;<BR>
&nbsp;&nbsp;<BR>
２　郭璞云：「亦鳳屬。」&nbsp;&nbsp;<BR>
&nbsp;&nbsp;<BR>
凡南次三經之首，自天虞之山以至南禺之山，凡一十四&nbsp;&nbsp;<BR>
山，六千五百三十里。其神皆龍身而人面。其祠皆一白&nbsp;&nbsp;<BR>
狗祈１，糈用□。&nbsp;&nbsp;<BR>
&nbsp;&nbsp;<BR>
１　郭璞云：「祈，請禱也。」畢沅云：「祈當為(上幾&nbsp;&nbsp;<BR>
下皿)；說文雲，以血有所(氣刀)塗祭也。」&nbsp;&nbsp;<BR>
&nbsp;&nbsp;<BR>
　　右南經之山志（郝懿行云：「篇末此語，蓋校書者&nbsp;&nbsp;<BR>
所題，故舊本皆亞於經。」珂案：此疑是古經原有之總&nbsp;&nbsp;<BR>
結，止作「南經之山」，無「志」字，「志」字是後人&nbsp;&nbsp;<BR>
妄加，說見海經新釋卷一篇首注１），大小凡四十山，&nbsp;&nbsp;<BR>
萬六千三百八十里。&nbsp;&nbsp;<BR>
&nbsp;&nbsp;<BR>
&nbsp;&nbsp;<BR>
&nbsp;&nbsp;<BR>
&nbsp;&nbsp;<BR>
--&nbsp;&nbsp;<BR>
&nbsp;&nbsp;天地不仁&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;諸行無常&nbsp;&nbsp;<BR>
&nbsp;&nbsp;<BR>
※&nbsp;來源:﹒The&nbsp;unknown&nbsp;SPACE&nbsp;bbs.mit.edu﹒[FROM:&nbsp;156.153.255.242]&nbsp;&nbsp;<BR>
&nbsp;<BR>
--------------------------------------------------------------------------------&nbsp;<BR>
&nbsp;<BR>
[本討論區]&nbsp;[分類討論區]&nbsp;[全部討論區]　&nbsp;&nbsp;討論區&nbsp;<BR>
&nbsp;<BR>
--&nbsp;<BR>
※&nbsp;來源:•BBS&nbsp;水木清華站&nbsp;bbs.net.tsinghua.edu.cn•[FROM:&nbsp;203.207.223.224]&nbsp;<BR>
<A HREF='javascript:history.go(-1)'>返回上一頁</A>
<A HREF="index.htm">回到目錄</A>
<A HREF="#top">回到頁首</A>
<A HREF="00000001.htm">下一篇</A>
</H1></CENTER>
<CENTER><H1>BBS水木清華站︰精華區</H1></CENTER>
</BODY></HTML>