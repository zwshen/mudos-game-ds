<HTML>
<HEAD>
<TITLE>BBS水木清華站︰精華區</TITLE>
</HEAD>
<BODY>
<CENTER><H1>BBS水木清華站︰精華區</H1></CENTER>
<A Name="top"></a>
發信人:&nbsp;Ranma&nbsp;(亂馬貓),&nbsp;信區:&nbsp;Mud_Builder&nbsp;&nbsp;&nbsp;&nbsp;&nbsp;&nbsp;&nbsp;&nbsp;<BR>
標&nbsp;&nbsp;題:&nbsp;轉載&nbsp;&nbsp;山海經&nbsp;14/18&nbsp;&nbsp;<BR>
發信站:&nbsp;BBS&nbsp;水木清華站&nbsp;(Sun&nbsp;Sep&nbsp;19&nbsp;00:11:58&nbsp;1999)&nbsp;<BR>
&nbsp;<BR>
[本討論區]&nbsp;[分類討論區]&nbsp;[全部討論區]　&nbsp;&nbsp;討論區&nbsp;<BR>
&nbsp;<BR>
--------------------------------------------------------------------------------&nbsp;<BR>
&nbsp;<BR>
發信人:&nbsp;trajan&nbsp;(笨),&nbsp;信區:&nbsp;History&nbsp;&nbsp;<BR>
標&nbsp;&nbsp;題:&nbsp;山海經&nbsp;14/18&nbsp;&nbsp;<BR>
發信站:&nbsp;The&nbsp;unknown&nbsp;SPACE&nbsp;(Fri&nbsp;Mar&nbsp;26&nbsp;16:12:44&nbsp;1999),&nbsp;站內信件&nbsp;&nbsp;<BR>
&nbsp;&nbsp;<BR>
山海經海經新釋卷九&nbsp;&nbsp;<BR>
　　山海經第十四&nbsp;&nbsp;<BR>
　　　　大荒東經１&nbsp;&nbsp;<BR>
&nbsp;&nbsp;<BR>
１　珂案：明道藏本目錄，海內經第十八之下注云：「&nbsp;&nbsp;<BR>
本一千一百十一字，注九百六十七字。此海內經及大荒&nbsp;&nbsp;<BR>
經本皆進在外。」「進在外」或作「逸在外」。疑此皆&nbsp;&nbsp;<BR>
郭璞注語。畢沅云：「郭注本目錄下有云：『海內經及&nbsp;&nbsp;<BR>
大荒經本皆進在外。』案此經末又無建平校進□識，又&nbsp;&nbsp;<BR>
不在藝文十三篇之數，惟秀奏云：『今定為十八篇。』&nbsp;&nbsp;<BR>
詳此經文，亦多是釋海外經諸篇，疑即秀等所述也。」&nbsp;&nbsp;<BR>
郝懿行云：「據郭此言是此以下五篇皆後人所述也，但&nbsp;&nbsp;<BR>
不知所自始，郭氏作注亦不言及，蓋在晉以前，郭氏已&nbsp;&nbsp;<BR>
不能詳矣。今考本經（海外、海內各經□□珂）篇第，&nbsp;&nbsp;<BR>
皆以南西北東為敘，茲篇以後，則以東南西北為次，蓋&nbsp;&nbsp;<BR>
作者分別部居，不令雜廁，所以自別於古經也。又海外&nbsp;&nbsp;<BR>
海內經篇末皆有『建平元年四月丙戌』已下三十九字，&nbsp;&nbsp;<BR>
為校書□識，此下亦並無之。又此下諸篇，大抵本之海&nbsp;&nbsp;<BR>
外內諸經而加以詮釋，文多凌雜，漫無統紀，蓋本諸家&nbsp;&nbsp;<BR>
記錄，非一手所成故也。」畢、郝之說近是。唯謂荒經&nbsp;&nbsp;<BR>
以下五篇為詮釋海外、內各經文字，尚有未協。蓋茲五&nbsp;&nbsp;<BR>
篇古本別行，成書當不在山經及海外、內各經之後。以&nbsp;&nbsp;<BR>
未經整理，故文多凌雜無統紀。然乃愈見其古樸，確屬&nbsp;&nbsp;<BR>
劉秀校書時「進在外」或「逸在外」者，謂為「秀等所&nbsp;&nbsp;<BR>
述」則誣矣。&nbsp;&nbsp;<BR>
&nbsp;&nbsp;<BR>
東海之外大壑１，少昊之國２。少昊孺帝顓頊於此３，&nbsp;&nbsp;<BR>
棄其琴瑟４。有甘山者，甘水出焉５，生甘淵６。&nbsp;&nbsp;<BR>
&nbsp;&nbsp;<BR>
１　郭璞云：「詩含神霧曰：『東注無底之谷。』謂此&nbsp;&nbsp;<BR>
壑也。離騷（&nbsp;&nbsp;<BR>
楚辭遠遊□□珂）曰：『降望大壑。』」珂案：列子湯&nbsp;&nbsp;<BR>
問篇云：「勃海之東，不知其幾億萬里，有大壑焉，實&nbsp;&nbsp;<BR>
惟無底之谷，其下無底，名曰歸墟。八□九野之水，天&nbsp;&nbsp;<BR>
漢之流，莫不注之，而無增減焉。」即此壑也。關於歸&nbsp;&nbsp;<BR>
墟神話，已見海外東經「大人國」節注。經文「東海之&nbsp;&nbsp;<BR>
外大壑」，藝文類聚捲九引作「東海之外有大壑」，是&nbsp;&nbsp;<BR>
也；脫有字。&nbsp;&nbsp;<BR>
&nbsp;&nbsp;<BR>
２　郭璞云：「少昊金天氏，帝摯之號也。」珂案：西&nbsp;&nbsp;<BR>
次三經云：「&nbsp;&nbsp;<BR>
長留之山，其神白帝少昊居之。其獸皆文首，其鳥皆文&nbsp;&nbsp;<BR>
尾，是多文玉石。實惟員神□氏（郝懿行說員神□氏即&nbsp;&nbsp;<BR>
少昊）之宮。是神也，主司反景。」是少昊之神職也。&nbsp;&nbsp;<BR>
至於少昊在東海所建之國，則有左傳昭公十七年，郯子&nbsp;&nbsp;<BR>
對昭公之言云：「我高祖少□摯之立也，鳳鳥適至，故&nbsp;&nbsp;<BR>
紀於鳥，為鳥師而鳥名。鳳鳥氏，歷正也；玄鳥氏，司&nbsp;&nbsp;<BR>
分者也；伯趙氏，司至者也；青鳥氏，司啟者也；丹鳥&nbsp;&nbsp;<BR>
氏，司閉者也；祝鳩氏，司徒也；●鳩氏，司馬也；□&nbsp;&nbsp;<BR>
鳩氏，司空也；爽鳩氏，司寇也；鶻鳩氏，司事也；五&nbsp;&nbsp;<BR>
鳩，鳩民者也。五雉為五工正，利器用，正度量，夷民&nbsp;&nbsp;<BR>
者也。九扈為九農正，扈民無淫者也。」「紀於鳥」而&nbsp;&nbsp;<BR>
以鳥名官之說，自是神話之歷史化。推尋其本貌，當即&nbsp;&nbsp;<BR>
少昊在東海所建立之鳥國，以鳥名官之，諸官實皆鳥也&nbsp;&nbsp;<BR>
。少昊名摯，古摯、鷙通（史記白圭傳：「趨時若猛獸&nbsp;&nbsp;<BR>
摯鳥之發。」摯鳥即鷙鳥也，可證），則為此百鳥之王&nbsp;&nbsp;<BR>
而名「摯」之少昊，神話中其亦鷙鳥之屬乎？&nbsp;&nbsp;<BR>
&nbsp;&nbsp;<BR>
３　郭璞云：「孺義未詳。」郝懿行云：「說文（十四&nbsp;&nbsp;<BR>
）云：『孺，乳子也。』莊子天運篇云：『烏鵲孺。』&nbsp;&nbsp;<BR>
蓋育養之義也。」&nbsp;&nbsp;<BR>
&nbsp;&nbsp;<BR>
４　郭璞云：「言其（宋本作今□□珂）壑中有琴瑟也&nbsp;&nbsp;<BR>
。」郝懿行云：「此言少□孺養帝顓頊於此，以琴瑟為&nbsp;&nbsp;<BR>
戲弄之具而留遺於此也。……少□即顓頊之世父，顓頊&nbsp;&nbsp;<BR>
是其猶子，世父就國，猶子隨侍，眷彼幼童，娛以琴瑟&nbsp;&nbsp;<BR>
，蒙養攸基，此事理之平，無足異者。」珂案：郝說是&nbsp;&nbsp;<BR>
也；雖仍從歷史觀點解釋，已近神話本貌矣。海內經雲&nbsp;&nbsp;<BR>
：「黃帝妻雷祖，生昌意，昌意生韓流，韓流取淖子曰&nbsp;&nbsp;<BR>
阿女，生帝顓頊。」此神話之顓頊世系也。顓頊乃黃帝&nbsp;&nbsp;<BR>
曾孫。而少昊之世系於神話中則□然無聞。歷史記敘亦&nbsp;&nbsp;<BR>
多異說，或謂是黃帝之子（世本），或謂是黃帝之孫（&nbsp;&nbsp;<BR>
路史），迄不能明。然據繹史捲七引帝王世紀云：「顓&nbsp;&nbsp;<BR>
頊生十年而佐少昊，二十而登帝位。」則郝疏所謂「少&nbsp;&nbsp;<BR>
□即顓頊之世父，顓頊是其猶子」，大致可信矣。經文&nbsp;&nbsp;<BR>
「孺帝顓頊」之「孺」，郝釋為「孺養」，當無問題也&nbsp;&nbsp;<BR>
。&nbsp;&nbsp;<BR>
&nbsp;&nbsp;<BR>
５　珂案：大荒南經云：「大荒之中，又有成山，甘水&nbsp;&nbsp;<BR>
窮焉。」郭璞註：「甘水出甘山，極此中也。」是甘水&nbsp;&nbsp;<BR>
由東而南，窮於成山之淵也。&nbsp;&nbsp;<BR>
&nbsp;&nbsp;<BR>
６　郭璞云：「水積則成淵也。」珂案：大荒南經云：&nbsp;&nbsp;<BR>
「東南海之外，甘水之閑，有羲和之國，有女子名曰羲&nbsp;&nbsp;<BR>
和，方浴日（原作日浴，據宋本改）於甘淵。羲和者，&nbsp;&nbsp;<BR>
帝俊之妻，生十日。」經文「東南海之外」，北堂書鈔&nbsp;&nbsp;<BR>
捲一四九引無南字，無南字是也。大荒南經此節疑亦本&nbsp;&nbsp;<BR>
當在此經「有甘山者，甘水出焉，生甘淵」之下，乃簡&nbsp;&nbsp;<BR>
策錯亂，誤脫於彼也。此經甘淵實當即大荒南經羲和浴&nbsp;&nbsp;<BR>
日之甘淵，其地乃湯谷扶桑也。海外東經云：「湯谷上&nbsp;&nbsp;<BR>
有扶桑，十日所浴。」即此，亦即少昊鳥國建都之地。&nbsp;&nbsp;<BR>
尸子（孫星衍輯本）捲上云：「少昊金天氏邑於窮桑，&nbsp;&nbsp;<BR>
日五色，互照窮桑。」謂此也。則所謂甘淵、湯谷（扶&nbsp;&nbsp;<BR>
桑）、窮桑，蓋一地也。&nbsp;&nbsp;<BR>
&nbsp;&nbsp;<BR>
大荒東南隅有山，名皮母地丘１。&nbsp;&nbsp;<BR>
&nbsp;&nbsp;<BR>
１　郝懿行云：「淮南□形訓云：『東南方曰波母之山&nbsp;&nbsp;<BR>
。』蓋波母之波字脫水旁因為皮爾。臧庸曰：『波母即&nbsp;&nbsp;<BR>
皮母，同聲字也。』」&nbsp;&nbsp;<BR>
&nbsp;&nbsp;<BR>
東海之外，大荒之中，有山名曰大言１，日月所出２。&nbsp;&nbsp;<BR>
&nbsp;&nbsp;<BR>
１　珂案：初學記捲五引此經作大谷。&nbsp;&nbsp;<BR>
&nbsp;&nbsp;<BR>
２　珂案：山海經記日月所出之山凡六（楊慎補注雲七&nbsp;&nbsp;<BR>
，蓋合湯谷扶木而計也，然湯谷扶木僅日出之地，非日&nbsp;&nbsp;<BR>
月所出之地）：曰大言山、曰合虛山、曰明星山、曰鞠&nbsp;&nbsp;<BR>
陵於天山（楊慎補注作鞠陵，脫於天二字）、曰猗天蘇&nbsp;&nbsp;<BR>
門山、曰壑明俊疾山，皆在大荒東經；紀日月所入之山&nbsp;&nbsp;<BR>
亦六（楊慎補注雲五，蓋漏列龍山也）：曰豐沮玉門山&nbsp;&nbsp;<BR>
&nbsp;<BR>
、曰龍山、曰日月山、曰鏖鏊鉅山、曰常陽山、曰大荒&nbsp;&nbsp;<BR>
山，皆在大荒西經；紀日月所出入之山一：曰方山，亦&nbsp;&nbsp;<BR>
在大荒西經：是皆各隨所聞見而著其地，故說有不同。&nbsp;&nbsp;<BR>
此大言山，為日月所出山之一也。&nbsp;&nbsp;<BR>
&nbsp;&nbsp;<BR>
有波谷山者，有大人之國１。有大人之市，名曰大人之&nbsp;&nbsp;<BR>
堂２。有一大人□其上，張其兩耳３。&nbsp;&nbsp;<BR>
&nbsp;&nbsp;<BR>
１　郭璞云：「晉永嘉二年，有□鳥集於始安縣南廿裡&nbsp;&nbsp;<BR>
之□陂（宋本、毛□本作驁陂□□珂）中，民周虎張得&nbsp;&nbsp;<BR>
之，木矢貫之鐵鏃，其長六尺有半，以箭計之，其射者&nbsp;&nbsp;<BR>
人身應長一丈五六尺也。又平州別駕高會語云：『倭國&nbsp;&nbsp;<BR>
人嘗行，遭風吹度大海外，見一國人皆長丈餘，形狀似&nbsp;&nbsp;<BR>
胡，蓋是長翟別種。』箭殆將從此國來也。外傳（國語&nbsp;&nbsp;<BR>
魯語□□珂）曰：『焦僥人長三尺，短之至也，長者不&nbsp;&nbsp;<BR>
過十丈（丈當作之□□珂），數之極也。』按河圖玉版&nbsp;&nbsp;<BR>
曰：『從崑崙以北九萬里，得龍伯國人，長三十丈，生&nbsp;&nbsp;<BR>
萬八千歲而死。從崑崙以東得大秦人，長十丈，皆衣帛&nbsp;&nbsp;<BR>
。從此以東十萬里，得佻人國，長三十（十字衍□□珂&nbsp;&nbsp;<BR>
）丈五尺。從此以東十萬里，得中秦國人，長一丈。』&nbsp;&nbsp;<BR>
谷梁傳曰：『長翟身橫九畝，載其頭，眉見於軾。』即&nbsp;&nbsp;<BR>
長數丈人也。秦時大人見臨洮，身長五丈，腳跡六尺。&nbsp;&nbsp;<BR>
準斯以言，則此（此字疑衍□□珂）大人之長短，未可&nbsp;&nbsp;<BR>
得限度也。」珂案：有關大人國神話，已見海外東經「&nbsp;&nbsp;<BR>
大人國」節注。國語魯語所記防風神話蓋其朔矣。其後&nbsp;&nbsp;<BR>
又記客與仲尼（孔子）之問答云：「客曰：『防風氏何&nbsp;&nbsp;<BR>
守也？』仲尼曰：『汪芒氏之君也。在虞夏商為汪芒氏&nbsp;&nbsp;<BR>
，於周為長翟，今為大人。』」則大人之來源亦有其傳&nbsp;&nbsp;<BR>
說之依據也。神異經東南荒經云：「東南隅大荒之中，&nbsp;&nbsp;<BR>
有樸父焉，夫婦並高千里。天初立時，使其夫妻導開百&nbsp;&nbsp;<BR>
川，□不用意，謫之並立東南。不飲不食，不畏寒暑，&nbsp;&nbsp;<BR>
唯飲天露。須黃河清，當復使其夫婦導護百川。」是神&nbsp;&nbsp;<BR>
話中大人之最大最古者。至於楚辭招魂云：「魂兮歸來&nbsp;&nbsp;<BR>
，東方不可以托兮，長人千仞，惟魂是索些。」則已是&nbsp;&nbsp;<BR>
文人幻設之詞，非可以為典要也。&nbsp;&nbsp;<BR>
&nbsp;&nbsp;<BR>
２　郭璞云：「亦山名，形狀如堂室耳。大人時集會其&nbsp;&nbsp;<BR>
上作市肆也。」珂案：大人之市，已見海內北經。&nbsp;&nbsp;<BR>
&nbsp;&nbsp;<BR>
３　郭璞云：「□或作俊，皆古蹲字。莊子曰：『□於&nbsp;&nbsp;<BR>
會稽』也。」珂案：郭引莊子外物篇文，「□於會稽」&nbsp;&nbsp;<BR>
，今本作「蹲乎會稽」。云：「任公子為大鉤巨緇，五&nbsp;&nbsp;<BR>
十□以為餌，蹲乎會稽，投竿東海，旦旦而釣，期年不&nbsp;&nbsp;<BR>
得魚。已而大魚食之，索巨鉤，□沒而下，騖揚而奮□&nbsp;&nbsp;<BR>
，白波若山，海水震盪，聲侔鬼神，憚赫千里。任公子&nbsp;&nbsp;<BR>
得若魚，離而臘之，自制河以東，蒼梧已北，莫不厭若&nbsp;&nbsp;<BR>
魚者。」蓋亦龍伯大人之類也。經文「張其兩耳」之「&nbsp;&nbsp;<BR>
兩耳」，太平御覽捲三七七及捲三九四並引作「兩臂」&nbsp;&nbsp;<BR>
，作「兩臂」是也。&nbsp;&nbsp;<BR>
&nbsp;&nbsp;<BR>
有小人國，名靖人１。&nbsp;&nbsp;<BR>
&nbsp;&nbsp;<BR>
１　郭璞云：「詩含神霧曰：『東北極有人長九寸。』&nbsp;&nbsp;<BR>
殆謂此小人也。或作□，音同。」郝懿行云：「說文（&nbsp;&nbsp;<BR>
十）云：『靖，細貌。』蓋細小之義，故小人名靖人也&nbsp;&nbsp;<BR>
。淮南子作□人，列子作諍人，並古字通用。列子湯問&nbsp;&nbsp;<BR>
篇云：『東北極有人名曰諍人，長九寸。』與郭引詩含&nbsp;&nbsp;<BR>
神霧同。初學記十九捲引郭氏讚云：『僬僥極麼，□人&nbsp;&nbsp;<BR>
又小，四體取足，眉目□了。』」珂案：靖人、僬僥、&nbsp;&nbsp;<BR>
周饒、侏儒，並一聲之轉，已見海外南經「周饒國」節&nbsp;&nbsp;<BR>
注。&nbsp;&nbsp;<BR>
&nbsp;&nbsp;<BR>
有神，人面獸身，名曰犁(□鬼)之尸１。&nbsp;&nbsp;<BR>
&nbsp;&nbsp;<BR>
１　郭璞云：「音靈。」郝懿行云：「玉篇云：『□同&nbsp;&nbsp;<BR>
□，又作靈，神也；或作(□鬼)。』廣韻引此經作(□鬼)，&nbsp;&nbsp;<BR>
雲，或作□，與玉篇同。□見說文。」珂案：說文十一&nbsp;&nbsp;<BR>
云：「□，龍也。」犁(□鬼)之尸蓋即奢比之尸之類也。&nbsp;&nbsp;<BR>
&nbsp;&nbsp;<BR>
有□１山，楊水出焉。&nbsp;&nbsp;<BR>
&nbsp;&nbsp;<BR>
１　郭璞云：「音如譎詐之譎。」&nbsp;&nbsp;<BR>
&nbsp;&nbsp;<BR>
有□國，黍食１，使四鳥：虎、豹、熊、羆２。&nbsp;&nbsp;<BR>
&nbsp;&nbsp;<BR>
１　郭璞云：「言此國中惟有黍谷也。□音口偽反。」&nbsp;&nbsp;<BR>
珂案：□國或當作媯國。媯，水名，舜之居地也。史記&nbsp;&nbsp;<BR>
陳世家：「舜為庶人，堯妻之二女，居於媯□，後因為&nbsp;&nbsp;<BR>
氏。」媯國當即是舜之裔也。山海經帝俊即舜（說詳下&nbsp;&nbsp;<BR>
「帝俊生中容」節注），則此□國（媯國）實當是帝俊&nbsp;&nbsp;<BR>
之裔也。又山海經記帝俊之裔俱有「使四鳥」或「使四&nbsp;&nbsp;<BR>
鳥：豹、虎（&nbsp;&nbsp;<BR>
或虎、豹）、熊、羆」語，此□國（媯國）亦「使四鳥&nbsp;&nbsp;<BR>
」，則其為帝俊之裔更無疑問矣。&nbsp;&nbsp;<BR>
&nbsp;&nbsp;<BR>
２　郝懿行云：「經言皆獸，而雲使四鳥者，鳥獸通名&nbsp;&nbsp;<BR>
耳。使者，謂能馴擾役使之也。」珂案：經文「虎豹熊&nbsp;&nbsp;<BR>
羆」，宋本作「豹虎熊羆」。帝俊之裔之有「使四鳥：&nbsp;&nbsp;<BR>
豹、虎（或虎、豹）、熊、羆」能力者，蓋出於書舜典&nbsp;&nbsp;<BR>
所記益與朱、虎、熊、羆爭神神話。書舜典云：「帝（&nbsp;&nbsp;<BR>
舜）曰：『疇若予上下草木鳥獸？』僉曰：『益哉！』&nbsp;&nbsp;<BR>
益拜稽首，讓於朱、虎、熊、羆。帝曰：『俞，往哉！&nbsp;&nbsp;<BR>
汝諧。』」此其外貌固歷史也，而其實質則神話也。漢&nbsp;&nbsp;<BR>
書人表考（清梁玉繩撰）捲二云：「江東語豹為朱。」&nbsp;&nbsp;<BR>
則此「朱、虎、熊、羆」舊注所謂舜之四臣者，實「豹&nbsp;&nbsp;<BR>
、虎、熊、羆」四獸也。而益者，燕也，即詩玄鳥所謂&nbsp;&nbsp;<BR>
「天命玄鳥，降而生商」之玄鳥是也。益為古代殷（商&nbsp;&nbsp;<BR>
）民族之祖宗神，帝俊與舜均無非此神之化身。帝俊即&nbsp;&nbsp;<BR>
殷墟卜辭所稱「高祖□」者，□甲骨文作●，或作●，&nbsp;&nbsp;<BR>
為一鳥頭人身或猴身之怪物。古既有「玄鳥生商」之說&nbsp;&nbsp;<BR>
，其鳥頭者亦當為玄鳥（燕）之頭無疑矣。則帝俊（舜&nbsp;&nbsp;<BR>
）與益，實二而一也。舜典謂舜使益馴草木鳥獸而為之&nbsp;&nbsp;<BR>
長，益「讓於朱、虎、熊、羆」者，歷史家對古神話之&nbsp;&nbsp;<BR>
修改與塗飾也。推其本貌，想當無此彬彬有禮之美妙景&nbsp;&nbsp;<BR>
像，與其謂之「讓」，毋寧謂之「爭」之為愈也。益與&nbsp;&nbsp;<BR>
豹、虎、熊、羆四獸爭神而四獸不勝，終臣服於益，舜&nbsp;&nbsp;<BR>
典「帝曰『往哉汝諧』」之實質蓋指此也。四獸既臣於&nbsp;&nbsp;<BR>
益，故益之子孫為國於下方者，乃均有役使四獸之能力&nbsp;&nbsp;<BR>
。帝俊即益，故山海經帝俊之裔亦有「使四鳥」或「使&nbsp;&nbsp;<BR>
四鳥：豹、虎、熊、羆」之記載。&nbsp;&nbsp;<BR>
&nbsp;&nbsp;<BR>
大荒之中，有山名曰合虛１，日月所出。&nbsp;&nbsp;<BR>
&nbsp;&nbsp;<BR>
１　珂案：北堂書鈔捲一四九引此經合作含。此合虛山&nbsp;&nbsp;<BR>
為日月所出山之二也。&nbsp;&nbsp;<BR>
&nbsp;&nbsp;<BR>
有中容之國。帝俊生中容１，中容人食獸、木實２，使&nbsp;&nbsp;<BR>
四鳥：豹、虎、熊、羆。&nbsp;&nbsp;<BR>
&nbsp;&nbsp;<BR>
１　郭璞云：「俊亦舜字假借音也。」郝懿行云：「初&nbsp;&nbsp;<BR>
學記九捲引帝王世紀云：『帝嚳生而神異，自言其名曰&nbsp;&nbsp;<BR>
□。』疑□即俊也，古字通用。郭雲俊亦舜字，未審何&nbsp;&nbsp;<BR>
據。南荒經云：『帝俊妻娥皇。』郭蓋本此為說。然西&nbsp;&nbsp;<BR>
荒經又云：『帝俊生後稷。』大戴禮帝系篇以後稷為帝&nbsp;&nbsp;<BR>
嚳所產，是帝俊即帝嚳矣。但經內帝俊疊見，似非專指&nbsp;&nbsp;<BR>
一人。此雲帝俊生中容，據左傳文十八年雲，高陽氏才&nbsp;&nbsp;<BR>
子八人，內有中容（今本作仲容□□珂），然則此經帝&nbsp;&nbsp;<BR>
俊又當為顓頊矣。經文□駁，當在闕疑。」珂案：郝說&nbsp;&nbsp;<BR>
帝俊即帝嚳，是也；然謂「郭雲俊亦舜字，未審何據」&nbsp;&nbsp;<BR>
，則尚有說也。大荒南經「帝俊妻娥皇」同於舜妻娥皇&nbsp;&nbsp;<BR>
，其據一也。海內經「帝俊生三身，三身生義均」，義&nbsp;&nbsp;<BR>
均即舜子商均（路史後紀十一：「女□（女英）生義均&nbsp;&nbsp;<BR>
，義均封於商，是為商均。」說雖晚出，要當亦有所本&nbsp;&nbsp;<BR>
），其據二也。大荒北經云：「（衛）丘方圓三百里，&nbsp;&nbsp;<BR>
丘南帝俊竹林在焉，大可為舟。」而舜二妃亦有關於竹&nbsp;&nbsp;<BR>
之神話傳說，其據三也。餘尚有數細節足證帝俊之即舜&nbsp;&nbsp;<BR>
處，此不多贅。是郭所云實無可非議也。至於帝俊神話&nbsp;&nbsp;<BR>
之又或同於顓頊神話者，是部分神話偶然相同，非可以&nbsp;&nbsp;<BR>
謂帝俊即顓頊也。&nbsp;&nbsp;<BR>
&nbsp;&nbsp;<BR>
２　郭璞云：「此國中有赤木玄木，其華實美；見呂氏&nbsp;&nbsp;<BR>
春秋。」珂案：呂氏春秋本味篇云：「指姑之東，中容&nbsp;&nbsp;<BR>
之國，有赤木玄木之葉焉。」高誘注云：「赤木玄木，&nbsp;&nbsp;<BR>
其葉皆可食，食之而仙也。」即郭注所引。惟其華當作&nbsp;&nbsp;<BR>
其葉，字之訛也。&nbsp;&nbsp;<BR>
&nbsp;&nbsp;<BR>
有東口之山。有君子之國，其人衣冠帶劍１。&nbsp;&nbsp;<BR>
&nbsp;&nbsp;<BR>
１　郭璞云：「亦使虎豹，好謙讓也。」珂案：君子國&nbsp;&nbsp;<BR>
已見海外東經。郭注「亦使虎豹」，御覽捲五二引作「&nbsp;&nbsp;<BR>
役使虎豹」。&nbsp;&nbsp;<BR>
&nbsp;&nbsp;<BR>
有司幽１之國２。帝俊生晏龍３，晏龍生司幽，司幽生&nbsp;&nbsp;<BR>
思士，不妻；思女，不夫４。食黍，食獸，是使四鳥５&nbsp;&nbsp;<BR>
。&nbsp;&nbsp;<BR>
&nbsp;&nbsp;<BR>
１　珂案：列子天瑞篇張湛注引此經司幽之國作思幽之&nbsp;&nbsp;<BR>
國。&nbsp;&nbsp;<BR>
&nbsp;&nbsp;<BR>
２　珂案：御覽捲五十引此經國作民。&nbsp;&nbsp;<BR>
&nbsp;&nbsp;<BR>
３　珂案：海內經云：「帝俊生晏龍，晏龍是為琴瑟。&nbsp;&nbsp;<BR>
」即此晏龍也。詳海內經「晏龍」節注。&nbsp;&nbsp;<BR>
&nbsp;&nbsp;<BR>
４　郭璞云：「言其人直思感而氣通，無配合而生子，&nbsp;&nbsp;<BR>
此莊子所謂白鵠相視，眸子不運而感風化之類也。」珂&nbsp;&nbsp;<BR>
案：郭注，影宋本太平御覽捲五十引作「言其人直思而&nbsp;&nbsp;<BR>
氣通，魄合而生子，此莊子所謂白鶴相視，眸子不運而&nbsp;&nbsp;<BR>
風化之類也」，無二「感」字，「無配合」作「魄合」&nbsp;&nbsp;<BR>
，是也。惟「白鵠」作「白鶴」，疑訛。莊子天運篇雲&nbsp;&nbsp;<BR>
：「白□之相視，目子不運而風化。」郭引莊子蓋本此&nbsp;&nbsp;<BR>
，鵠、鶴均應作□。&nbsp;&nbsp;<BR>
&nbsp;&nbsp;<BR>
５　郝懿行云：「四鳥亦當為虎、豹、熊、羆，此篇言&nbsp;&nbsp;<BR>
使四鳥多矣，其義並同。」&nbsp;&nbsp;<BR>
&nbsp;&nbsp;<BR>
有大阿之山者。&nbsp;&nbsp;<BR>
&nbsp;&nbsp;<BR>
大荒中有山名曰明星，日月所出１。&nbsp;&nbsp;<BR>
&nbsp;&nbsp;<BR>
１　珂案：此明星山，為日月所出山之三也。&nbsp;&nbsp;<BR>
&nbsp;&nbsp;<BR>
有白民之國。帝俊生帝鴻１，帝鴻生白民，白民銷姓，&nbsp;&nbsp;<BR>
黍食，使四鳥：虎、豹、熊、羆２。&nbsp;&nbsp;<BR>
&nbsp;&nbsp;<BR>
１　郝懿行云：「帝鴻，黃帝也，見賈逵左傳（文公十&nbsp;&nbsp;<BR>
八年）注；然則此帝俊又為少典矣，見大戴禮帝系篇（&nbsp;&nbsp;<BR>
帝系篇云：『少典產軒轅，是為黃帝』□□珂）。路史&nbsp;&nbsp;<BR>
後紀（後紀十注□□珂）引此經云：『帝律生帝鴻。』&nbsp;&nbsp;<BR>
律，黃帝之字也；或羅氏所見本與今異。」珂案：古代&nbsp;&nbsp;<BR>
神話傳說，由於輾轉相傳，歷時既久，錯綜紛歧之處必&nbsp;&nbsp;<BR>
多，此經帝俊生帝鴻，帝鴻不必即黃帝，縱帝鴻即黃帝&nbsp;&nbsp;<BR>
矣，帝俊亦不必即少典，要在闕疑可也。&nbsp;&nbsp;<BR>
&nbsp;&nbsp;<BR>
２　郭璞云：「又有乘黃獸，乘之以致壽考也。」珂案&nbsp;&nbsp;<BR>
：白民乘黃，其狀如狐，乘之壽二千歲，已見海外西經&nbsp;&nbsp;<BR>
。此白民國在大荒東經，與海外西經之白民國方位迥異&nbsp;&nbsp;<BR>
，是否即是一國，所未詳也。&nbsp;&nbsp;<BR>
&nbsp;&nbsp;<BR>
有青丘之國，有狐，九尾１。&nbsp;&nbsp;<BR>
&nbsp;&nbsp;<BR>
１　郭璞云：「太平則出而為瑞也。」珂案：青丘國九&nbsp;&nbsp;<BR>
尾狐已見海外東經。郝懿行云：「郭氏此注雲『太平則&nbsp;&nbsp;<BR>
出為瑞』者，白虎通（封禪篇）云：『德至鳥獸則九尾&nbsp;&nbsp;<BR>
狐見。』（文選）王褒四子講德論雲『昔文王應九尾狐&nbsp;&nbsp;<BR>
而東國歸周。』李善注引春秋元命苞曰：『天命文王以&nbsp;&nbsp;<BR>
九尾狐。』」則已超出神話範圍，而涉迷信領域矣。&nbsp;&nbsp;<BR>
&nbsp;&nbsp;<BR>
有柔僕民，是維嬴土之國１。&nbsp;&nbsp;<BR>
&nbsp;&nbsp;<BR>
１　郭璞云：「嬴猶沃衍也；音盈。」珂案：嬴土之國&nbsp;&nbsp;<BR>
猶大荒西經「&nbsp;&nbsp;<BR>
沃之國」也；已見海外西經「諸夭之野」節。&nbsp;&nbsp;<BR>
&nbsp;&nbsp;<BR>
有黑齒之國１。帝俊生黑齒２，姜姓，黍食，使四鳥。&nbsp;&nbsp;<BR>
&nbsp;&nbsp;<BR>
１　郭璞云：「齒如漆也。」珂案：黑齒國已見海外東&nbsp;&nbsp;<BR>
經。&nbsp;&nbsp;<BR>
&nbsp;&nbsp;<BR>
２　郭璞云：「聖人神化無方，故其後世所降育，多有&nbsp;&nbsp;<BR>
殊類異狀之人，諸言生者，多謂其苗裔，未必是親所產&nbsp;&nbsp;<BR>
。」&nbsp;&nbsp;<BR>
&nbsp;&nbsp;<BR>
有夏州之國。有蓋餘之國。&nbsp;&nbsp;<BR>
&nbsp;&nbsp;<BR>
有神人，八首人面，虎身十尾，名曰天吳１。&nbsp;&nbsp;<BR>
&nbsp;&nbsp;<BR>
１　郭璞云：「水伯。」珂案：天吳已見海外東經。&nbsp;&nbsp;<BR>
&nbsp;&nbsp;<BR>
大荒之中，有山名曰鞠陵於天１、東極２、離瞀３、日&nbsp;&nbsp;<BR>
月所出４。名曰折丹５□□東方曰折６，來風曰俊７□&nbsp;&nbsp;<BR>
□處東極以出入風８。&nbsp;&nbsp;<BR>
&nbsp;&nbsp;<BR>
１　郭璞云：「音菊。」&nbsp;&nbsp;<BR>
&nbsp;&nbsp;<BR>
２　郝懿行云：「淮南□形訓云：『東方曰東極之山。&nbsp;&nbsp;<BR>
』謂此。」&nbsp;&nbsp;<BR>
&nbsp;&nbsp;<BR>
３　郭璞云：「三山名也。音谷瞀。」郝懿行云：「初&nbsp;&nbsp;<BR>
學記一捲引此經與今本同。注谷瞀二字當有訛文。」珂&nbsp;&nbsp;<BR>
案：郭注「三山名也」，指鞠陵於天、東極、離瞀三山&nbsp;&nbsp;<BR>
。&nbsp;&nbsp;<BR>
&nbsp;&nbsp;<BR>
４　珂案：此鞠陵於天山（包括東極、離瞀二山），為&nbsp;&nbsp;<BR>
日月所出山之四也。&nbsp;&nbsp;<BR>
&nbsp;&nbsp;<BR>
５　郭璞云：「神人。」郝懿行云：「名曰折丹上疑脫&nbsp;&nbsp;<BR>
有神二字，大荒南經『有神名曰因因乎』，可證。北堂&nbsp;&nbsp;<BR>
書鈔一百五十一捲引此經作有人曰折丹，太平御覽九捲&nbsp;&nbsp;<BR>
引亦同。」珂案：郝校是也；大荒西經「&nbsp;&nbsp;<BR>
有人名曰石夷」，大荒東經「有人名曰□」，均可證此&nbsp;&nbsp;<BR>
經「名曰折丹」上脫「有神」或「有人」字。&nbsp;&nbsp;<BR>
&nbsp;&nbsp;<BR>
６　郭璞云：「單吁之。」郝懿行云：「吁當為呼，字&nbsp;&nbsp;<BR>
之訛。」珂案：王念孫亦校作呼。&nbsp;&nbsp;<BR>
&nbsp;&nbsp;<BR>
７　郭璞云：「未詳來風所在也。」吳任臣云：「（大&nbsp;&nbsp;<BR>
戴禮）夏小正云：『正月，時有俊風。』俊風，春月之&nbsp;&nbsp;<BR>
風也，春令主東方，意或取此。」珂案：吳說可供參考&nbsp;&nbsp;<BR>
。山海經記有四方神與四方風之名並四方神之職守，此&nbsp;&nbsp;<BR>
其一也。除此而外，尚見於大荒南經：「有神名曰因乎&nbsp;&nbsp;<BR>
□□南方曰因，來風曰民□□處南極以出入風」；大荒&nbsp;&nbsp;<BR>
西經：「有人名曰石夷□□西方曰夷，來風曰韋□□處&nbsp;&nbsp;<BR>
西北隅，以司日月之長短」；大荒東經云：「有人名曰&nbsp;&nbsp;<BR>
□□□北方曰□，來風曰(犬炎)□□是處東北隅以止日月&nbsp;&nbsp;<BR>
」（以上所舉各經文字，訛誤之處特多，茲就陳夢家殷&nbsp;&nbsp;<BR>
虛卜辭綜述所云並略參己意釐訂如上，說詳各該節注）&nbsp;&nbsp;<BR>
：並此東方之神折丹而為四也。卜辭有四方風之名。書&nbsp;&nbsp;<BR>
堯典亦云：「（堯）分命羲仲，宅□夷，曰□谷……厥&nbsp;&nbsp;<BR>
民析，鳥獸孳尾；申命羲叔，宅南交……厥民因，鳥獸&nbsp;&nbsp;<BR>
希革；分命和仲，宅西，曰昧谷……厥民夷，鳥獸毛□&nbsp;&nbsp;<BR>
；申命和叔，宅朔方，曰幽都……厥民□，鳥獸□毛。&nbsp;&nbsp;<BR>
」即此四方神與四方風神話之歷史化者也。&nbsp;&nbsp;<BR>
&nbsp;&nbsp;<BR>
８　郭璞云：「言此人能節宣風氣。時其出入。」郝懿&nbsp;&nbsp;<BR>
行云：「大荒南經亦有神處南極以出入風也。蓋巽位東&nbsp;&nbsp;<BR>
南，主風，故二神司之，時其節宣焉。」&nbsp;&nbsp;<BR>
&nbsp;&nbsp;<BR>
東海之渚中１有神，人面鳥身，珥兩黃蛇２，踐兩黃蛇&nbsp;&nbsp;<BR>
，名曰禺(豸虎)。黃帝生禺(豸虎)，禺(豸虎)生禺京３，禺&nbsp;&nbsp;<BR>
京處北海，禺(豸虎)處東海，是為海神４。&nbsp;&nbsp;<BR>
&nbsp;&nbsp;<BR>
１　郭璞云：「渚，島。」&nbsp;&nbsp;<BR>
&nbsp;&nbsp;<BR>
２　郭璞云：「以蛇貫耳。」珂案：郭注「以蛇貫耳」&nbsp;&nbsp;<BR>
已見海外東經「奢比尸」節。&nbsp;&nbsp;<BR>
&nbsp;&nbsp;<BR>
３　郭璞云：「即禺強也。」郝懿行云：「禺強，北方&nbsp;&nbsp;<BR>
神，已見海外北經。莊子（大宗師）釋文引此經云：『&nbsp;&nbsp;<BR>
北海之神，名曰禺強，靈龜為之使。』今經無此語。其&nbsp;&nbsp;<BR>
雲『靈龜為之使』者，蓋據列子（湯問篇）云：『夏革&nbsp;&nbsp;<BR>
曰：「五山之根，無所連著，常隨潮波上下往還，帝命&nbsp;&nbsp;<BR>
禺強，使巨螯十五，舉首而戴之，五山始峙。」』云云&nbsp;&nbsp;<BR>
。所謂靈龜，豈是與？」&nbsp;&nbsp;<BR>
&nbsp;&nbsp;<BR>
４　郭璞云：「言分治一海而為神也。(豸虎)一本作號。&nbsp;&nbsp;<BR>
」珂案：經文「黃帝生禺(豸虎)」已下三(豸虎)字及郭注&nbsp;&nbsp;<BR>
「(豸虎)一本作號」之(豸虎)，宋本、毛□本、吳任臣本&nbsp;&nbsp;<BR>
俱作(豸虎)。揆之經文，則作(豸虎)是也。上文既稱「東海&nbsp;&nbsp;<BR>
之神，名曰禺(豸虎)」，則下文「處東海，是惟海神」之&nbsp;&nbsp;<BR>
禺(豸虎)自應仍作(豸虎)，無由而別作(豸虎)之理。其作(豸&nbsp;&nbsp;<BR>
虎)者，或傳寫之訛也。郭注「(豸虎)一本作號」者，(豸&nbsp;&nbsp;<BR>
虎)說文玉篇均無此字，疑即號之異文，海內經雲「帝&nbsp;&nbsp;<BR>
俊生禺號」是也。禺(豸虎)、禺京分治一海而為海神，禺&nbsp;&nbsp;<BR>
京既海神而兼風神矣（已見海外北經「北方禺強」節注&nbsp;&nbsp;<BR>
），則其父禺(豸虎)亦必海神而兼風神，觀其人面鳥身之&nbsp;&nbsp;<BR>
形，與子同狀，可知也矣。&nbsp;&nbsp;<BR>
&nbsp;&nbsp;<BR>
有招搖山，融水出焉。有國曰玄股１，黍食，使四鳥２&nbsp;&nbsp;<BR>
。&nbsp;&nbsp;<BR>
&nbsp;&nbsp;<BR>
１　郭璞云：「自髀以下如漆。」珂案：玄股國已見海&nbsp;&nbsp;<BR>
外東經。&nbsp;&nbsp;<BR>
&nbsp;&nbsp;<BR>
２　珂案：海外東經作「（使）兩鳥夾之」。&nbsp;&nbsp;<BR>
&nbsp;&nbsp;<BR>
有困民國１，勾姓而食２。有人曰王亥３，兩手操鳥，&nbsp;&nbsp;<BR>
方食其頭４。王亥托於有易、河伯僕牛５。有易殺王亥&nbsp;&nbsp;<BR>
，取僕牛６。河念有易７，有易潛出，為國於獸，方食&nbsp;&nbsp;<BR>
之，名曰搖民８。帝舜生戲，戲生搖民９。&nbsp;&nbsp;<BR>
&nbsp;&nbsp;<BR>
１　珂案：吳其昌（卜辭所見殷先公先王三續考□□燕&nbsp;&nbsp;<BR>
京學報第十四期）云：「大荒東經云：『有困民國，…&nbsp;&nbsp;<BR>
…勾姓而食，有人曰王亥，……名曰搖民。』而海內經&nbsp;&nbsp;<BR>
云：『有嬴民，鳥足。有封豕。』『困民』之『困』，&nbsp;&nbsp;<BR>
乃『因』字之誤（此二字本極易誤）；『因民』、『搖&nbsp;&nbsp;<BR>
民』、『嬴民』，一聲之轉也。」蓋吳以海內經「有封&nbsp;&nbsp;<BR>
豕」為「有王亥」（說詳該節注）之誤文，彼經「鳥足&nbsp;&nbsp;<BR>
」之「嬴民」即此經有易所化之搖民，故雲此經「困民&nbsp;&nbsp;<BR>
」之「困」乃「因」字之誤，因、嬴、搖一聲之轉：其&nbsp;&nbsp;<BR>
說是也。史記秦本紀略云：「秦之先柏翳（伯益），舜&nbsp;&nbsp;<BR>
賜姓嬴氏，生子二人，一曰大廉，大廉玄孫曰孟戲，鳥&nbsp;&nbsp;<BR>
身人言。」而此經下文云：「帝舜生戲，戲生搖民」。&nbsp;&nbsp;<BR>
已知舜與伯益均一人之化身矣（見前「□國」節注），&nbsp;&nbsp;<BR>
則伯益之裔孟戲與舜之裔戲亦必為一人可知也。孟戲「&nbsp;&nbsp;<BR>
鳥身人言」而姓嬴，當即海內經所記「鳥足」之嬴民；&nbsp;&nbsp;<BR>
戲與搖民雖未記其形貌，然亦必為鳥形可知，則搖民之&nbsp;&nbsp;<BR>
為嬴民可以證成矣。準斯而言，此經「困民」固當是「&nbsp;&nbsp;<BR>
因民」之訛也；因、嬴、搖一聲之轉也。&nbsp;&nbsp;<BR>
&nbsp;&nbsp;<BR>
２　何焯云：「『而食』下有脫文。」郝懿行云：「『&nbsp;&nbsp;<BR>
勾姓』下，『&nbsp;&nbsp;<BR>
而食』上當有闕脫。」珂案：而字或當是黍字之缺壞。&nbsp;&nbsp;<BR>
黍，篆書作●，缺其上部禾字之半，即與而形近易訛。&nbsp;&nbsp;<BR>
「勾姓，黍食」，則辭曉義明，完整無缺矣。&nbsp;&nbsp;<BR>
&nbsp;&nbsp;<BR>
３　珂案：王亥一名，在古書中最為紛歧：卜辭、古本&nbsp;&nbsp;<BR>
竹書紀年及此經均作王亥；楚辭天問作該，又作眩，雲&nbsp;&nbsp;<BR>
「該秉季德」，「眩弟並淫」；呂氏春秋勿躬篇作王冰&nbsp;&nbsp;<BR>
，雲「王冰作服牛」；初學記捲二十九引世本作篇作胲&nbsp;&nbsp;<BR>
，雲「胲作服牛」；御覽捲八九九引同書則作鯀：知胲&nbsp;&nbsp;<BR>
可誤鯀，胲亦可誤為「眩弟並淫」之眩矣；而史記殷本&nbsp;&nbsp;<BR>
紀作振，雲「&nbsp;&nbsp;<BR>
冥卒，子振立」；索隱引世本作核；漢書人表又作垓；&nbsp;&nbsp;<BR>
山海經海內經訛誤最大，乃作封豕（詳海內經「嬴民、&nbsp;&nbsp;<BR>
封豕」節注）：其實皆一名之訛變也。&nbsp;&nbsp;<BR>
&nbsp;&nbsp;<BR>
４　珂案：當亦圖像如此。&nbsp;&nbsp;<BR>
&nbsp;&nbsp;<BR>
５　郭璞云：「河伯僕牛皆人姓名。托，寄也。見汲郡&nbsp;&nbsp;<BR>
竹書。」珂案：郭雲「河伯僕牛皆人姓名」，又雲「見&nbsp;&nbsp;<BR>
汲郡竹書」，但下文郭注引竹書卻無「僕牛」字樣，知&nbsp;&nbsp;<BR>
「僕牛人姓名」蓋郭臆說也。僕牛，天問作「樸牛」，&nbsp;&nbsp;<BR>
王逸註：「樸，大也。」世本作「服牛」，服牛，馴牛&nbsp;&nbsp;<BR>
也。均無「人姓名」之意。則僕牛者，亦非「人姓名」&nbsp;&nbsp;<BR>
可知已。此句當言王亥托寄其所馴養之牛羊於有易與河&nbsp;&nbsp;<BR>
伯。&nbsp;&nbsp;<BR>
&nbsp;&nbsp;<BR>
６　郭璞云：「竹書曰：『殷王子亥賓於有易而淫焉，&nbsp;&nbsp;<BR>
有易之君綿臣殺而放之。是故殷主（宋本作上，是也□&nbsp;&nbsp;<BR>
□珂）甲微假師於河伯以伐有易，滅之，遂殺其君綿臣&nbsp;&nbsp;<BR>
也。」珂案：關於王亥被殺故事，楚辭天問敘其事較詳&nbsp;&nbsp;<BR>
，云：「該秉季德，厥父是臧，胡終弊於有扈，牧夫牛&nbsp;&nbsp;<BR>
羊？幹協時舞，何以懷之？平脅曼膚，何以肥之？有扈&nbsp;&nbsp;<BR>
牧豎，云何而逢？擊床先出，其命何從？恆秉季德，焉&nbsp;&nbsp;<BR>
得夫樸牛？何往營班祿，不但還來？昏微遵跡，有狄不&nbsp;&nbsp;<BR>
寧，何繁鳥萃棘，負子肆情？眩弟並淫，危害厥兄，何&nbsp;&nbsp;<BR>
變化以作詐，而後嗣逢長？」詩文義古奧，又兼傳寫訛&nbsp;&nbsp;<BR>
□，不可盡釋。約言之，首四句概敘王亥被殺於有易，&nbsp;&nbsp;<BR>
喪失牛羊事。次四句寫王亥王恆兄弟初至有易備受歌舞&nbsp;&nbsp;<BR>
飲饌接待情景。次四句寫王亥因「淫」而被殺，殺王亥&nbsp;&nbsp;<BR>
者乃有易一激於一已嫉憤之「牧豎」。次四句寫王恆至&nbsp;&nbsp;<BR>
有易求情，得其兄所喪失牛羊，因有所戀，不即返國。&nbsp;&nbsp;<BR>
次四句寫上甲微興師伐有易，滅其國家，肆情於婦子，&nbsp;&nbsp;<BR>
使國土成為一片荊榛。末四句譴責王恆既與兄並淫，復&nbsp;&nbsp;<BR>
以詐術危害其兄，其後嗣反而繁榮昌盛，足見天道之難&nbsp;&nbsp;<BR>
憑也。詩中有扈、有狄，即有易也，昏微即上甲微也（&nbsp;&nbsp;<BR>
說見吳其昌卜辭所見殷先公先王三續考）。易大壯六五&nbsp;&nbsp;<BR>
爻辭云：「喪羊於易，□悔。」旅上九爻辭云：「鳥焚&nbsp;&nbsp;<BR>
其巢，旅人先笑後號啕。喪牛於易，兇。」說者亦以為&nbsp;&nbsp;<BR>
是王亥故事雲。&nbsp;&nbsp;<BR>
&nbsp;&nbsp;<BR>
７　珂案：經文「河念有易」，王念孫於「河」下校增&nbsp;&nbsp;<BR>
「伯」字，是也。&nbsp;&nbsp;<BR>
&nbsp;&nbsp;<BR>
８　郭璞云：「言有易本與河伯友善，上甲微殷之賢王&nbsp;&nbsp;<BR>
，假師以義伐罪，故河伯不得不助滅之。既而哀念有易&nbsp;&nbsp;<BR>
，使得潛化而出，化為搖民國。」&nbsp;&nbsp;<BR>
&nbsp;&nbsp;<BR>
９　珂案：此言搖民除有易所化之一系而外，復有一系&nbsp;&nbsp;<BR>
是由帝舜之裔戲所生。此乃搖民傳說之異聞，故附記於&nbsp;&nbsp;<BR>
此。其實有易即戲也，易、戲聲近，易化搖民即戲生搖&nbsp;&nbsp;<BR>
民也。&nbsp;&nbsp;<BR>
&nbsp;&nbsp;<BR>
海內有兩人１，名曰女醜２。女醜有大蟹３。&nbsp;&nbsp;<BR>
&nbsp;&nbsp;<BR>
１　郭璞云：「此乃有易所化者也。」郝懿行云：「兩&nbsp;&nbsp;<BR>
人蓋一為搖民，一為女醜。」珂案：郭、郝之說均非是&nbsp;&nbsp;<BR>
。經文「海內有兩人，名曰女醜」之間，文字當有闕脫&nbsp;&nbsp;<BR>
，未可強為解釋。&nbsp;&nbsp;<BR>
&nbsp;&nbsp;<BR>
２　郭璞云：「即女醜之尸；言其變化無常也。然則一&nbsp;&nbsp;<BR>
以涉化津而□神域者，亦無往而不之，觸感而寄跡矣。&nbsp;&nbsp;<BR>
範蠡之倫，亦聞其風者也。」珂案：女醜之尸已見海外&nbsp;&nbsp;<BR>
西經；女醜蓋女巫也，郭釋「變化無常」云云則無非臆&nbsp;&nbsp;<BR>
想之玄說耳。&nbsp;&nbsp;<BR>
&nbsp;&nbsp;<BR>
３　郭璞云：「廣千里也。」珂案：大蟹及郭注已見海&nbsp;&nbsp;<BR>
內北經。經雲「女醜有大蟹」，又雲「十日炙殺女醜」&nbsp;&nbsp;<BR>
（海外西經），則女醜之為女巫而被暴益無可疑矣。說&nbsp;&nbsp;<BR>
詳海外西經「女醜之尸」節。&nbsp;&nbsp;<BR>
&nbsp;&nbsp;<BR>
大荒之中，有山名曰孽搖□羝１，上有扶木２，柱三百&nbsp;&nbsp;<BR>
裡，其葉如芥３。有谷曰溫源谷４。湯谷上有扶木５。&nbsp;&nbsp;<BR>
一日方至，一日方出６，皆載於烏７。&nbsp;&nbsp;<BR>
&nbsp;&nbsp;<BR>
１　郝懿行云：「呂氏春秋諭大篇云：『地大則有常祥&nbsp;&nbsp;<BR>
、不庭、歧母、群抵、天翟、不周。』高誘注以不周為&nbsp;&nbsp;<BR>
山名，其餘皆獸名，非也。尋覽文義，蓋皆山名耳。其&nbsp;&nbsp;<BR>
群抵當即此經之□羝，形聲相近，古字或通。」&nbsp;&nbsp;<BR>
&nbsp;&nbsp;<BR>
２　郝懿行云：「扶木當為□木。」&nbsp;&nbsp;<BR>
&nbsp;&nbsp;<BR>
３　郭璞云：「柱猶起高也。葉似芥菜。」&nbsp;&nbsp;<BR>
&nbsp;&nbsp;<BR>
４　郭璞云：「溫源即湯谷也。」珂案：湯谷已見海外&nbsp;&nbsp;<BR>
東經。&nbsp;&nbsp;<BR>
&nbsp;&nbsp;<BR>
５　郭璞云：「扶桑在上。」郝懿行云：「說文（六）&nbsp;&nbsp;<BR>
云：『日初出東方所登□桑，□木也。』即此，□通作&nbsp;&nbsp;<BR>
若。」&nbsp;&nbsp;<BR>
&nbsp;&nbsp;<BR>
６　郭璞云：「言交會相代也。」珂案：海外東經云：&nbsp;&nbsp;<BR>
「湯谷上有扶桑，十日所浴；……九日居下枝，一日居&nbsp;&nbsp;<BR>
上枝。」其居上枝之日，疑即淮南子天文篇所云「登於&nbsp;&nbsp;<BR>
扶桑，爰始將行」，亦即此經所云「方出」之日也。&nbsp;&nbsp;<BR>
&nbsp;&nbsp;<BR>
７　郭璞云：「中有三足烏。」珂案：楚辭天問云：「&nbsp;&nbsp;<BR>
羿焉□日？烏焉解羽？」淮南子精神篇云：「日中有□&nbsp;&nbsp;<BR>
烏。」高誘注云：「□，猶蹲也，謂三足烏；□音逡。&nbsp;&nbsp;<BR>
」&nbsp;&nbsp;<BR>
&nbsp;&nbsp;<BR>
有神，人面、犬耳１、獸身，珥兩青蛇，名曰奢比尸２&nbsp;&nbsp;<BR>
。&nbsp;&nbsp;<BR>
&nbsp;&nbsp;<BR>
１　珂案：海外東經作「大耳」，王念孫據以改此經「&nbsp;&nbsp;<BR>
犬耳」之「犬」作「大」，宋本正作「大」，作「大」&nbsp;&nbsp;<BR>
是也。&nbsp;&nbsp;<BR>
&nbsp;&nbsp;<BR>
２　珂案：奢比之尸已見海外東經。&nbsp;&nbsp;<BR>
&nbsp;&nbsp;<BR>
有五採之鳥１，相鄉棄沙２。惟帝俊下友３。帝下兩罈&nbsp;&nbsp;<BR>
，採鳥是司４。&nbsp;&nbsp;<BR>
&nbsp;&nbsp;<BR>
１　珂案：大荒西經云：「有五採鳥三名：一曰皇鳥，&nbsp;&nbsp;<BR>
一曰鸞鳥，一曰鳳鳥。」&nbsp;&nbsp;<BR>
&nbsp;&nbsp;<BR>
２　郭璞云：「未聞沙義。」郝懿行云：「沙疑與娑同&nbsp;&nbsp;<BR>
，鳥羽娑娑然也。」珂案：郝雲「沙疑與娑同，鳥羽娑&nbsp;&nbsp;<BR>
娑然」，近之矣，而於棄字無釋。棄疑是□字之訛。□&nbsp;&nbsp;<BR>
娑，婆娑，盤旋而舞之貌也。五採之鳥，蓋鸞鳳之屬也&nbsp;&nbsp;<BR>
。山海經屢有「鸞鳥自歌、鳳鳥自□」（海外西經、大&nbsp;&nbsp;<BR>
荒南經、大荒西經、海內經）之記載，此經五採之鳥，&nbsp;&nbsp;<BR>
相鄉□娑，蓋亦自歌自舞之意也。&nbsp;&nbsp;<BR>
&nbsp;&nbsp;<BR>
３　郭璞云：「亦未聞也。」珂案：「惟帝俊下友」者&nbsp;&nbsp;<BR>
，言惟帝俊下與五採鳥為友也。帝俊之神，本為玄鳥（&nbsp;&nbsp;<BR>
說見前「□國」節注），玄鳥再經神話之誇張，遂為鳳&nbsp;&nbsp;<BR>
凰、鸞鳥之屬。楚辭天問：「簡狄在台，嚳何宜？玄鳥&nbsp;&nbsp;<BR>
致貽，女何嘉（嘉原作喜，據聞一多楚辭校補改）？」&nbsp;&nbsp;<BR>
離騷：「望瑤台之偃蹇兮，見有□之佚女。……鳳鳥既&nbsp;&nbsp;<BR>
受詒兮，恐高辛之先我。」同一作者記同一神話，或為&nbsp;&nbsp;<BR>
玄鳥，或為鳳鳥，可見玄鳥即是鳳鳥。此帝俊之所以「&nbsp;&nbsp;<BR>
下友」於五採鳥也。&nbsp;&nbsp;<BR>
&nbsp;&nbsp;<BR>
４　郭璞云：「言山下有舜二罈，五採鳥主之。」珂案&nbsp;&nbsp;<BR>
：郭注逕以舜釋帝俊者，蓋在彼心目中，帝俊與舜已是&nbsp;&nbsp;<BR>
二而一也。&nbsp;&nbsp;<BR>
&nbsp;&nbsp;<BR>
大荒之中，有山名猗天蘇門，日月所生１。有□民之國&nbsp;&nbsp;<BR>
２。&nbsp;&nbsp;<BR>
&nbsp;&nbsp;<BR>
１　珂案：此猗天蘇門山，為日月所出山之五也。類聚&nbsp;&nbsp;<BR>
捲一引此經作猗天山、蘇門山，日月所出。御覽捲三作&nbsp;&nbsp;<BR>
蘇門日月所出。&nbsp;&nbsp;<BR>
&nbsp;&nbsp;<BR>
２　郭璞云：「音如喧嘩之喧。」&nbsp;&nbsp;<BR>
&nbsp;&nbsp;<BR>
有綦山１。又有搖山。有(鬲曾)山２。又有門戶山。又有&nbsp;&nbsp;<BR>
盛山。又有待山。有五採之鳥。&nbsp;&nbsp;<BR>
&nbsp;&nbsp;<BR>
１　郭璞云：「音忌。」&nbsp;&nbsp;<BR>
&nbsp;&nbsp;<BR>
２　郭璞云：「音如釜甑之甑。」&nbsp;&nbsp;<BR>
&nbsp;&nbsp;<BR>
東荒之中，有山名曰壑明俊疾，日月所出１。有中容之&nbsp;&nbsp;<BR>
國２。&nbsp;&nbsp;<BR>
&nbsp;&nbsp;<BR>
１　珂案：此壑明俊疾山，為日月所出山之六也。&nbsp;&nbsp;<BR>
&nbsp;&nbsp;<BR>
２　郝懿行云：「中容之國，已見上文。諸文重複雜沓&nbsp;&nbsp;<BR>
，□駁不倫，蓋作者非一人，書成非一家故也。」&nbsp;&nbsp;<BR>
&nbsp;&nbsp;<BR>
東北海外，又有三青馬、三騅１、甘華。爰有遺玉、三&nbsp;&nbsp;<BR>
青鳥２、三騅、視肉３、甘華、甘□，百谷所在４。&nbsp;&nbsp;<BR>
&nbsp;&nbsp;<BR>
１　郭璞曰：「馬蒼白雜毛為騅。」珂案：爾雅釋畜雲&nbsp;&nbsp;<BR>
：「蒼白雜毛，騅。」是郭注所本。然大荒南經又云：&nbsp;&nbsp;<BR>
「有赤馬，名曰三騅。」則與「蒼白雜毛為騅」之說抵&nbsp;&nbsp;<BR>
牾，所未詳。疑此經三青馬、三騅均大荒南經首節所謂&nbsp;&nbsp;<BR>
「雙雙」之獸，詳該節注。&nbsp;&nbsp;<BR>
&nbsp;&nbsp;<BR>
２　珂案：遺玉，已見海外北經「平丘」節。三青鳥，&nbsp;&nbsp;<BR>
已見海內北經。大荒西經亦云：「有三青鳥，赤首黑目&nbsp;&nbsp;<BR>
&nbsp;<BR>
，一名曰大□，一名少□，一名曰青鳥。」然彼乃為西&nbsp;&nbsp;<BR>
王母取食之三青鳥，此則疑當是「雙雙」之鳥之類，詳&nbsp;&nbsp;<BR>
大荒南經首節注。&nbsp;&nbsp;<BR>
&nbsp;&nbsp;<BR>
３　郭璞云：「聚肉有眼。」珂案：視肉已見海外南經&nbsp;&nbsp;<BR>
「狄山」節郭注。&nbsp;&nbsp;<BR>
&nbsp;&nbsp;<BR>
４　郭璞云：「言自生也。」郝懿行云：「海外北經雲&nbsp;&nbsp;<BR>
：『平丘甘□、甘華，百果所在。』海外東經云：『嗟&nbsp;&nbsp;<BR>
丘甘□、甘華，甘果所生。』皆有遺玉、青馬、視肉之&nbsp;&nbsp;<BR>
類，此經似釋彼文也。」珂案：郝說非也。荒經已下五&nbsp;&nbsp;<BR>
篇，本「進在外」或「逸在外」之古經，未經整理，與&nbsp;&nbsp;<BR>
以上各經，內容或有相同，但「文多凌雜，漫無統紀」&nbsp;&nbsp;<BR>
（郝懿行語），自不能以此釋彼。&nbsp;&nbsp;<BR>
&nbsp;&nbsp;<BR>
有女和月母之國１。有人名曰□２，北方曰□，來之風&nbsp;&nbsp;<BR>
曰(犬炎)３，是處東極隅以止日月４，使無相閑出沒，司&nbsp;&nbsp;<BR>
其短長５。&nbsp;&nbsp;<BR>
&nbsp;&nbsp;<BR>
１　郝懿行云：「女和月母即羲和常儀之屬也。謂之女&nbsp;&nbsp;<BR>
與母者，史記趙世家索隱引譙周云：『餘嘗聞之代俗，&nbsp;&nbsp;<BR>
以東西陰陽所出入，宗其神，謂之王父母。』據譙周斯&nbsp;&nbsp;<BR>
語，此經『女和月母』之名，蓋以此也。」&nbsp;&nbsp;<BR>
&nbsp;&nbsp;<BR>
２　郭璞云：「音婉。」&nbsp;&nbsp;<BR>
&nbsp;&nbsp;<BR>
３　郭璞云：「言亦有兩名也；音剡。」珂案：經文「&nbsp;&nbsp;<BR>
來之風」準以大荒東經「來風曰俊」、大荒西經「來風&nbsp;&nbsp;<BR>
曰韋」文例，當衍「之」字。又丁山中國古代宗教與神&nbsp;&nbsp;<BR>
話考云：「大荒東經之古本當為『北方曰□，風曰(犬&nbsp;&nbsp;<BR>
炎)』，莊子書中亦有堅證：其天地篇有曰：『諄芒將之&nbsp;&nbsp;<BR>
大壑，適遇苑風於東海之濱。苑風曰：「子將奚之？」&nbsp;&nbsp;<BR>
曰：「將之大壑。」』苑風，當即大荒經所謂『來之風&nbsp;&nbsp;<BR>
曰(犬炎)』。」說亦可供參考。&nbsp;&nbsp;<BR>
&nbsp;&nbsp;<BR>
４　珂案：經文「處東極隅」疑當作「處東北隅」，「&nbsp;&nbsp;<BR>
東極隅」不成文義，一也；經文前節言「東北海外」，&nbsp;&nbsp;<BR>
後節言「大荒東北隅中」，知此亦必位在東北，二也；&nbsp;&nbsp;<BR>
大荒西經云：「有人曰石夷，……處西北隅以司日月之&nbsp;&nbsp;<BR>
長短。」石夷亦四方神之一，既曰「處西北隅」，與之&nbsp;&nbsp;<BR>
相對之□，亦必當曰「處東北隅」，三也。有此三者，&nbsp;&nbsp;<BR>
以知此經「東極」當是「東北」之誤。&nbsp;&nbsp;<BR>
&nbsp;&nbsp;<BR>
５　郭璞云：「言□主察日月出入，不令得相閑錯，知&nbsp;&nbsp;<BR>
景之短長。」&nbsp;&nbsp;<BR>
&nbsp;&nbsp;<BR>
大荒東北隅中１，有山名曰兇犁土丘２。應龍處南極３&nbsp;&nbsp;<BR>
，殺蚩尤與誇父４，不得復上５。故下數旱６，旱而為&nbsp;&nbsp;<BR>
&nbsp;<BR>
應龍之狀，乃得大雨７。&nbsp;&nbsp;<BR>
&nbsp;&nbsp;<BR>
１　王念孫云：「御覽十一作東荒之北隅，卅五同。類&nbsp;&nbsp;<BR>
聚災異部（捲一百）作東荒北隅。」珂案：影宋本御覽&nbsp;&nbsp;<BR>
捲卅五作東荒之北隅，捲十一仍從類聚作東荒北隅。&nbsp;&nbsp;<BR>
&nbsp;&nbsp;<BR>
２　郝懿行云：「史記五帝紀索隱引皇甫謐云：『黃帝&nbsp;&nbsp;<BR>
使應龍殺蚩尤於兇黎之谷。』即此。黎、犁古字通。」&nbsp;&nbsp;<BR>
珂案：唐王□軒轅本紀（見雲笈七簽捲一百）云：「（&nbsp;&nbsp;<BR>
黃帝）殺蚩尤於黎山之丘。」說本此。然蚩尤被殺之地&nbsp;&nbsp;<BR>
，或又傳在南方。大荒南經云：「有宋山者，有木生山&nbsp;&nbsp;<BR>
上，名曰楓木。楓木，蚩尤所棄其桎梏，是謂楓木。」&nbsp;&nbsp;<BR>
郭璞注云：「&nbsp;&nbsp;<BR>
蚩尤為黃帝所得，械而殺之，已摘其械，化而為樹也。&nbsp;&nbsp;<BR>
」或又傳在東方。初學記捲九引歸藏啟筮云：「蚩尤出&nbsp;&nbsp;<BR>
自羊水，八肱、八趾、疏首，登九淖以伐空桑，黃帝殺&nbsp;&nbsp;<BR>
之於青丘。」青丘，東方地名也。或又傳在中冀。周書&nbsp;&nbsp;<BR>
嘗麥篇云：「蚩尤乃逐帝（赤帝），爭於涿鹿之河（阿&nbsp;&nbsp;<BR>
），赤帝大懾，乃說於黃帝，執蚩尤殺之於中冀，用名&nbsp;&nbsp;<BR>
之曰絕轡之野。」中冀蓋即大荒北經所記冀州之野，亦&nbsp;&nbsp;<BR>
即涿鹿之河（阿）也。然路史後紀四云：「（黃帝）傳&nbsp;&nbsp;<BR>
戰執尤於中冀而殊之，爰謂之解。」解者，宋之解州，&nbsp;&nbsp;<BR>
今山西之解縣也。瀋括夢溪筆談捲三云：「解州鹽澤，&nbsp;&nbsp;<BR>
鹵色正赤，俚俗謂之『蚩尤血』。」則解州雖不必如路&nbsp;&nbsp;<BR>
史所附會之中冀，後世固亦有蚩尤被殺於其地之神話也&nbsp;&nbsp;<BR>
。蚩尤被殺之地，於不同之諸說中，要以冀州之野即涿&nbsp;&nbsp;<BR>
鹿之阿為近正。至此經之兇犁土丘固應龍所居之地，未&nbsp;&nbsp;<BR>
必即蚩尤誇父被殺之地，雲黃帝使應龍殺蚩尤於此丘者&nbsp;&nbsp;<BR>
，亦由誤讀經文而生之附會也。&nbsp;&nbsp;<BR>
&nbsp;&nbsp;<BR>
３　郭璞云：「應龍，龍有翼者也。」珂案：廣雅釋魚&nbsp;&nbsp;<BR>
云：「有翼曰應龍。」郭說本此。又經文「應龍處南極&nbsp;&nbsp;<BR>
」，蓋謂處兇犁土丘之南極也。&nbsp;&nbsp;<BR>
&nbsp;&nbsp;<BR>
４　郭璞云：「蚩尤作兵者。」珂案：管子地數篇云：&nbsp;&nbsp;<BR>
「葛盧之山，發而出水，金從之，蚩尤受而制之，以為&nbsp;&nbsp;<BR>
劍、鎧、矛、戟；雍狐之山，發而出水，金從之，蚩尤&nbsp;&nbsp;<BR>
受而制之，以為雍狐之戟、芮戈。」呂氏春秋蕩兵篇雲&nbsp;&nbsp;<BR>
：「人曰：『蚩尤作兵。』」太平御覽捲七八引龍魚河&nbsp;&nbsp;<BR>
圖云：「蚩尤造立兵杖、刀、戟、大弩。」大荒北經亦&nbsp;&nbsp;<BR>
云：「蚩尤作兵伐黃帝。」此郭注所本也。此經「應龍&nbsp;&nbsp;<BR>
殺蚩尤與誇父」，又見於大荒北經，雲「應龍已殺蚩尤&nbsp;&nbsp;<BR>
，又殺誇父」。應龍殺蚩尤與誇父者，蓋誇父與蚩尤同&nbsp;&nbsp;<BR>
為炎帝之裔，在黃炎鬥爭中，蚩尤起兵為炎帝復仇，誇&nbsp;&nbsp;<BR>
父亦加入蚩尤戰團，以兵敗而被殺也。說已見海外西經&nbsp;&nbsp;<BR>
「形天」節注。&nbsp;&nbsp;<BR>
&nbsp;&nbsp;<BR>
５　郭璞云：「應龍遂住地下。」郝懿行云：「初學記&nbsp;&nbsp;<BR>
三十捲引此經云：『應龍遂在地。』蓋引郭注之文也。&nbsp;&nbsp;<BR>
今文住字當作在，下字蓋衍。」珂案：王念孫校與郝同&nbsp;&nbsp;<BR>
。&nbsp;&nbsp;<BR>
&nbsp;&nbsp;<BR>
６　郭璞云：「上無復作雨者故也。」&nbsp;&nbsp;<BR>
&nbsp;&nbsp;<BR>
７　郭璞云：「今之土龍本此；氣應自然冥感，非人所&nbsp;&nbsp;<BR>
能為也。」郝懿行云：「劉昭注（後漢書）禮儀志引此&nbsp;&nbsp;<BR>
經及郭注並與今本同。土龍致雨見淮南說山訓及□形訓&nbsp;&nbsp;<BR>
。又楚詞天問云：『應龍何畫？河海何歷？』王逸注雲&nbsp;&nbsp;<BR>
：『或曰禹治洪水時，有神龍以尾畫（地），導水徑所&nbsp;&nbsp;<BR>
當決者，因而治之。』案後世以應龍致雨，義蓋本此也&nbsp;&nbsp;<BR>
。」&nbsp;&nbsp;<BR>
&nbsp;&nbsp;<BR>
東海中有流波山，入海七千里１。其上有獸，狀如牛，&nbsp;&nbsp;<BR>
蒼身而無角，一足，出入水則必風雨，其光如日月，其&nbsp;&nbsp;<BR>
聲如雷，其名曰夔。黃帝得之，以其皮為鼓２，橛以雷&nbsp;&nbsp;<BR>
獸之骨，聲聞五百里，以威天下３。&nbsp;&nbsp;<BR>
&nbsp;&nbsp;<BR>
１　珂案：御覽捲五十引此經七千作七十，蓋訛也。&nbsp;&nbsp;<BR>
&nbsp;&nbsp;<BR>
２　郝懿行云：「說文（五）云：『夔，神□也，如龍&nbsp;&nbsp;<BR>
，一足，從□，像有角手人面之形。』薛綜注（文選）&nbsp;&nbsp;<BR>
東京賦云：『夔，木石之怪，如龍，有角，鱗甲光如日&nbsp;&nbsp;<BR>
月，見則其邑大旱。』韋昭注國語（魯語）云：『夔一&nbsp;&nbsp;<BR>
足，越人謂之山繰（下尚漏引「人面猴身能言」數字□&nbsp;&nbsp;<BR>
□珂）。』案此三說夔形狀俱與此經異也。莊子秋水篇&nbsp;&nbsp;<BR>
釋文引李云：『黃帝在位，諸侯於東海流山得奇獸，其&nbsp;&nbsp;<BR>
狀如牛，蒼色無角，一足能走，出入水即風雨，目光如&nbsp;&nbsp;<BR>
日月，其音如雷，名曰夔。黃帝殺之，取皮以冒鼓，聲&nbsp;&nbsp;<BR>
聞五百里。』蓋本此經為說也。其文與今本小有異同：&nbsp;&nbsp;<BR>
流波山作流山，其光如日月作目光如日月，似較今本為&nbsp;&nbsp;<BR>
長也。又以其皮為鼓作以其皮冒鼓，劉逵注吳都賦引此&nbsp;&nbsp;<BR>
經亦作冒字，是也。初學記九捲引帝王世紀作流波山，&nbsp;&nbsp;<BR>
與今本同，而下文小異。」珂案：御覽捲五十引此經其&nbsp;&nbsp;<BR>
聲如雷作其音如雷，其名曰夔作名曰夔，以其皮為鼓作&nbsp;&nbsp;<BR>
以其皮作鼓。&nbsp;&nbsp;<BR>
&nbsp;&nbsp;<BR>
３　郭璞云：「雷獸即雷神也，人面龍身，鼓其腹者。&nbsp;&nbsp;<BR>
橛猶擊也。」珂案：雷神已見海外東經。郝懿行云：「&nbsp;&nbsp;<BR>
莊子釋文本此經及劉逵注吳都賦引此經，並無橛以雷獸&nbsp;&nbsp;<BR>
之骨及以威天下四字，北堂書鈔一百八捲引有四字。」&nbsp;&nbsp;<BR>
&nbsp;&nbsp;<BR>
　　　珂案：流波山一足夔神話亦黃帝與蚩尤戰爭神話&nbsp;&nbsp;<BR>
之一節。繹史捲五引黃帝內傳云：「黃帝伐蚩尤，玄女&nbsp;&nbsp;<BR>
為帝制夔牛鼓八十面，一震五百里，連震三千八百里。&nbsp;&nbsp;<BR>
」吳任臣山海經廣注（大荒北經）引廣成子傳云：「蚩&nbsp;&nbsp;<BR>
尤銅頭啖石，飛空走險，以馗牛皮為鼓，九擊止之，尤&nbsp;&nbsp;<BR>
不能飛走，遂殺之。」即其事也。&nbsp;&nbsp;<BR>
&nbsp;&nbsp;<BR>
&nbsp;&nbsp;<BR>
&nbsp;&nbsp;<BR>
&nbsp;&nbsp;<BR>
--&nbsp;&nbsp;<BR>
&nbsp;&nbsp;天地不仁&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;諸行無常&nbsp;&nbsp;<BR>
&nbsp;&nbsp;<BR>
※&nbsp;來源:﹒The&nbsp;unknown&nbsp;SPACE&nbsp;bbs.mit.edu﹒[FROM:&nbsp;156.153.255.242]&nbsp;&nbsp;<BR>
&nbsp;<BR>
--------------------------------------------------------------------------------&nbsp;<BR>
&nbsp;<BR>
[本討論區]&nbsp;[分類討論區]&nbsp;[全部討論區]　&nbsp;&nbsp;討論區&nbsp;<BR>
--&nbsp;<BR>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&gt;------------------------------------&lt;&nbsp;<BR>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;|&nbsp;&nbsp;&nbsp;&nbsp;&nbsp;&nbsp;&nbsp;&nbsp;聰明看世情&nbsp;&nbsp;糊塗一顆心&nbsp;&nbsp;&nbsp;&nbsp;&nbsp;&nbsp;|&nbsp;<BR>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&gt;------------------------------------&lt;&nbsp;<BR>
&nbsp;<BR>
※&nbsp;來源:•BBS&nbsp;水木清華站&nbsp;bbs.net.tsinghua.edu.cn•[FROM:&nbsp;203.207.223.224]&nbsp;<BR>
<A HREF="00000012.htm">上一篇</A>
<A HREF='javascript:history.go(-1)'>返回上一頁</A>
<A HREF="index.htm">回到目錄</A>
<A HREF="#top">回到頁首</A>
<A HREF="00000014.htm">下一篇</A>
</H1></CENTER>
<CENTER><H1>BBS水木清華站︰精華區</H1></CENTER>
</BODY></HTML>