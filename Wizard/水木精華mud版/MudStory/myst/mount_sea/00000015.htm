<HTML>
<HEAD>
<TITLE>BBS水木清華站︰精華區</TITLE>
</HEAD>
<BODY>
<CENTER><H1>BBS水木清華站︰精華區</H1></CENTER>
<A Name="top"></a>
發信人:&nbsp;Ranma&nbsp;(亂馬貓),&nbsp;信區:&nbsp;Mud_Builder&nbsp;&nbsp;&nbsp;&nbsp;&nbsp;&nbsp;&nbsp;&nbsp;<BR>
標&nbsp;&nbsp;題:&nbsp;轉載&nbsp;&nbsp;山海經&nbsp;16/18&nbsp;&nbsp;<BR>
發信站:&nbsp;BBS&nbsp;水木清華站&nbsp;(Sun&nbsp;Sep&nbsp;19&nbsp;00:15:58&nbsp;1999)&nbsp;<BR>
&nbsp;<BR>
[本討論區]&nbsp;[分類討論區]&nbsp;[全部討論區]　&nbsp;&nbsp;討論區&nbsp;<BR>
&nbsp;<BR>
--------------------------------------------------------------------------------&nbsp;<BR>
&nbsp;<BR>
發信人:&nbsp;trajan&nbsp;(笨),&nbsp;信區:&nbsp;History&nbsp;&nbsp;<BR>
標&nbsp;&nbsp;題:&nbsp;山海經&nbsp;16/18&nbsp;&nbsp;<BR>
發信站:&nbsp;The&nbsp;unknown&nbsp;SPACE&nbsp;(Fri&nbsp;Mar&nbsp;26&nbsp;16:13:48&nbsp;1999),&nbsp;站內信件&nbsp;&nbsp;<BR>
&nbsp;&nbsp;<BR>
山海經海經新釋卷十一&nbsp;&nbsp;<BR>
　　山海經第十六&nbsp;&nbsp;<BR>
　　　　大荒西經&nbsp;&nbsp;<BR>
&nbsp;&nbsp;<BR>
西北海之外，大荒之隅，有山而不合，名曰不周負子１&nbsp;&nbsp;<BR>
，有兩黃獸守之。有水曰寒暑之水２。水西有濕山，水&nbsp;&nbsp;<BR>
東有幕山３。有禹攻共工國山４。&nbsp;&nbsp;<BR>
&nbsp;&nbsp;<BR>
１　郭璞曰：「淮南子曰：『昔者共工與顓頊爭帝，怒&nbsp;&nbsp;<BR>
而觸不周之山，天維絕，地柱折。』故今此山缺壞不周&nbsp;&nbsp;<BR>
□也。」珂案：郭注引淮南子天文篇文。今本云：「昔&nbsp;&nbsp;<BR>
者共工與顓頊爭為帝，怒而觸不周之山，天柱折，地維&nbsp;&nbsp;<BR>
絕。天傾西北，故日月星辰移焉；地不滿東南，故水潦&nbsp;&nbsp;<BR>
塵埃歸焉。」今作「天柱折，地維絕」（論衡談天篇、&nbsp;&nbsp;<BR>
列子湯問篇並同）為異。楚辭天問云：「康回馮怒，□&nbsp;&nbsp;<BR>
何故以東南傾？」王逸注云：「康回，共工名也。」又&nbsp;&nbsp;<BR>
引淮南子，與此注同。蓋各所見本異也。經文「不周負&nbsp;&nbsp;<BR>
子」，文選甘泉賦、思玄賦注及太平御覽捲五九引並無&nbsp;&nbsp;<BR>
「負子」二字，郭注亦祗釋「不周」，「負子」二字蓋&nbsp;&nbsp;<BR>
衍文。西次三經云：「不周之山，北望諸毗之山，臨彼&nbsp;&nbsp;<BR>
嶽崇之山，東望□澤，河水所潛也。爰有嘉果，其實如&nbsp;&nbsp;<BR>
桃，其葉如棗，黃華而赤□，食之不勞。」郭璞注云：&nbsp;&nbsp;<BR>
「此山形有缺壞不周□處，因名。雲西北不周風自此山&nbsp;&nbsp;<BR>
出。」即此。&nbsp;&nbsp;<BR>
&nbsp;&nbsp;<BR>
２　珂案：三餘帖（見百二十捲本說郛）云：「半陽泉&nbsp;&nbsp;<BR>
。世傳織女送董子（董永）經此，董子思飲，揚北水與&nbsp;&nbsp;<BR>
之，曰：『寒。』織女因祝水令暖，又曰：『熱。』乃&nbsp;&nbsp;<BR>
撥六英寶釵，祝而畫之，於是半寒半熱，相和與飲。」&nbsp;&nbsp;<BR>
經文寒暑之水，亦斯之類與？&nbsp;&nbsp;<BR>
&nbsp;&nbsp;<BR>
３　郭璞云：「音莫。」&nbsp;&nbsp;<BR>
&nbsp;&nbsp;<BR>
４　郭璞云：「言攻其國，殺其臣相柳於此山。（歸藏&nbsp;&nbsp;<BR>
）啟筮曰：『&nbsp;&nbsp;<BR>
共工人面，蛇身，朱發』也。」&nbsp;&nbsp;<BR>
&nbsp;&nbsp;<BR>
　　　珂案：此經所記，蓋有二事，均共工神話之零片&nbsp;&nbsp;<BR>
散見於此者。一曰「共工與顓頊爭為帝，怒而觸不周之&nbsp;&nbsp;<BR>
山」，是以山名不周，郭注引淮南子天文篇文是已。一&nbsp;&nbsp;<BR>
曰禹治洪水，逐共工，郭引海外北經禹殺相柳（大荒北&nbsp;&nbsp;<BR>
經作『相繇』）事是已。然細按之，共工與顓頊爭及共&nbsp;&nbsp;<BR>
工與禹爭，要無非黃炎鬥爭神話之餘緒而已。以其所爭&nbsp;&nbsp;<BR>
之對像不同，而其人亦或為正面，或為反面，蓋皆神話&nbsp;&nbsp;<BR>
流傳之演變，非可以一概而論也，說已詳海外北經「禹&nbsp;&nbsp;<BR>
殺相柳」節注中。郭注引歸藏啟筮「共工人面，蛇身，&nbsp;&nbsp;<BR>
朱發」，神異經亦引述之，而雲「貪惡愚頑」，則亦詆&nbsp;&nbsp;<BR>
毀之甚矣。&nbsp;&nbsp;<BR>
&nbsp;&nbsp;<BR>
有國名曰淑士，顓頊之子１。&nbsp;&nbsp;<BR>
&nbsp;&nbsp;<BR>
１　郭璞云：「言亦出自高陽氏也。」&nbsp;&nbsp;<BR>
&nbsp;&nbsp;<BR>
有神十人，名曰女媧之腸１，化為神，處栗廣之野２，&nbsp;&nbsp;<BR>
橫道而處３。&nbsp;&nbsp;<BR>
&nbsp;&nbsp;<BR>
１　郭璞云：「或作女媧之腹。」&nbsp;&nbsp;<BR>
&nbsp;&nbsp;<BR>
２　郭璞云：「女媧，古神女而帝者，人面蛇身，一日&nbsp;&nbsp;<BR>
中七十變，其腹化為此神。栗廣，野名。媧，音瓜。」&nbsp;&nbsp;<BR>
珂案：郭注「其腹化為此神」，藏經本腹作腸，太平御&nbsp;&nbsp;<BR>
覽捲七八引同。&nbsp;&nbsp;<BR>
&nbsp;&nbsp;<BR>
３　郭璞云：「言斷道也。」&nbsp;&nbsp;<BR>
&nbsp;&nbsp;<BR>
　　　珂案：女媧之名，首見於楚辭天問，云：「女媧&nbsp;&nbsp;<BR>
有體，孰制匠之？」王逸注云：「傳言女媧人頭蛇身，&nbsp;&nbsp;<BR>
一日七十化，其體如此，誰所制匠而圖之乎？」案王之&nbsp;&nbsp;<BR>
意或謂天問此語當因女媧造人神話而設問，意謂女媧造&nbsp;&nbsp;<BR>
就他人身體，其「人頭蛇身，一日七十化」之「體」又&nbsp;&nbsp;<BR>
是誰所創造乎？女媧造人神話有二，一則風俗通所記者&nbsp;&nbsp;<BR>
，云：「俗說天地開闢，未有人民，女媧摶黃土作人，&nbsp;&nbsp;<BR>
劇務，力不暇供，乃引繩於泥中，舉以為人。故富貴者&nbsp;&nbsp;<BR>
，黃土人；貧賤凡庸者，□人也。」（太平御覽捲七八&nbsp;&nbsp;<BR>
引）貧富貴賤之別，乃階級社會階級烙印，非神話本旨&nbsp;&nbsp;<BR>
，置勿論可也。此女媧造人神話之彰明顯著者也。一則&nbsp;&nbsp;<BR>
見諸淮南子說林篇，較隱晦，云：「黃帝生陰陽，上駢&nbsp;&nbsp;<BR>
生耳目，桑林生臂手，此女媧所以七十化也。」高誘注&nbsp;&nbsp;<BR>
云：「黃帝，古天神也，始造人之時，化生陰陽。上駢&nbsp;&nbsp;<BR>
、桑林皆神名。」則是以女媧為主之諸神造人神話也。&nbsp;&nbsp;<BR>
「黃帝生陰陽」，疑陰陽即陰陽性性器官。「女媧七十&nbsp;&nbsp;<BR>
化」，「化」當作「化育」解。說文十二云：「女媧，&nbsp;&nbsp;<BR>
古之神聖女，化萬物者也。」即此「化育」之意也。郭&nbsp;&nbsp;<BR>
此注本諸淮南子，而以「變」釋「化」，謂「七十化」&nbsp;&nbsp;<BR>
為「七十變」，失本旨矣。此寫女媧在多次誕育人類之&nbsp;&nbsp;<BR>
過程中，諸神俱同參加造人工作，有助其生陰陽性性器&nbsp;&nbsp;<BR>
官者，有助其生耳目臂手者。惜詞旨隱晦，竟瀋堙不傳&nbsp;&nbsp;<BR>
。女媧功烈，非僅造人，又兼補天。淮南子覽冥篇云：&nbsp;&nbsp;<BR>
「往古之時，四極廢，九州裂，天不兼覆，地不周載，&nbsp;&nbsp;<BR>
火□炎而不滅，水浩洋而不息，猛獸食顓民，鷙鳥攫老&nbsp;&nbsp;<BR>
弱。於是女媧煉五色石以補蒼天，斷螯足以立四極，殺&nbsp;&nbsp;<BR>
黑龍以濟冀州，積蘆灰以止淫水。」是女媧者，誠天地&nbsp;&nbsp;<BR>
初闢摩肩盤古之大神矣。宜此經記女媧之腸化為十神而&nbsp;&nbsp;<BR>
處栗廣之野，蓋猶盤古垂死化身而為四極五嶽、日月星&nbsp;&nbsp;<BR>
辰也。然古籍記女媧補天，或又牽連於共工神話中。論&nbsp;&nbsp;<BR>
衡談天篇云：「共工與顓頊爭為天子，不勝，怒而觸不&nbsp;&nbsp;<BR>
周之山，使天柱折，地維絕。女媧銷煉五色石以補蒼天&nbsp;&nbsp;<BR>
，斷螯足以立四極。天不足西北，故日月移焉；地不足&nbsp;&nbsp;<BR>
東南，故百川注焉。」其後史記司馬貞補三皇本紀因之&nbsp;&nbsp;<BR>
，亦說女媧補天，是因共工觸山而使天地殘毀之故，不&nbsp;&nbsp;<BR>
過易共工所與爭之對像顓頊為祝融而已。二文若非訛傳&nbsp;&nbsp;<BR>
，即系誤記，實未得古神話本貌。古神話蓋以女媧補天&nbsp;&nbsp;<BR>
為一事，共工觸山又為一事，二者並不相涉也。女媧所&nbsp;&nbsp;<BR>
補之「天」，乃洪古時代，由於今已不能詳悉之某種原&nbsp;&nbsp;<BR>
因□□自然界大變動或神國大擾亂□□所導致之「四極&nbsp;&nbsp;<BR>
廢、九州裂」之天地大殘毀之「天」，故有「斷螯足以&nbsp;&nbsp;<BR>
立四極」等語。而共工觸山所造成之毀壞，則局面較小&nbsp;&nbsp;<BR>
，僅「天傾西北，地不滿東南」，且毀壞以後，至今未&nbsp;&nbsp;<BR>
聞修復，故始日月西移，百川東注，不周壞而不□。且&nbsp;&nbsp;<BR>
不周，天柱也，共工觸山「折天柱」者，折天之一柱也&nbsp;&nbsp;<BR>
，又何用女媧「斷螯足以立四極」為？則觸山與補天之&nbsp;&nbsp;<BR>
不相涉也明矣。補天神話自應在觸山神話之前。又女媧&nbsp;&nbsp;<BR>
神話，稍後又與伏羲神話相結合，謂女媧、伏羲兄妹締&nbsp;&nbsp;<BR>
婚而繁衍人類。通志捲一三皇紀第一引春秋世譜云：「&nbsp;&nbsp;<BR>
華胥生男子為伏羲，女子為女媧。」而漢代石刻畫像與&nbsp;&nbsp;<BR>
□畫中，恆有人面蛇身之伏羲、女媧交尾像。文選王文&nbsp;&nbsp;<BR>
&nbsp;<BR>
考魯靈光殿賦亦云：「伏羲鱗身，女媧蛇軀。」知女媧&nbsp;&nbsp;<BR>
兄妹結婚之說由來亦古矣。唐李冗獨異志云：「昔宇宙&nbsp;&nbsp;<BR>
初開之時，只有女媧兄妹二人在崑崙山，而天下未有人&nbsp;&nbsp;<BR>
民。議以為夫妻，又自羞恥。兄即與其妹上崑崙山，咒&nbsp;&nbsp;<BR>
曰：『天若遣我兄妹二人為夫妻，而煙悉合；若不，使&nbsp;&nbsp;<BR>
煙散。』於煙即合，其妹即來就兄，乃結草為扇，以障&nbsp;&nbsp;<BR>
其面。今時人取婦執扇，像其事也。」除「結草為扇，&nbsp;&nbsp;<BR>
以障其面」仍是封建社會產物外，餘則此一神話之概略&nbsp;&nbsp;<BR>
也。此一神話今西南少數民族地區猶傳有之，其內容則&nbsp;&nbsp;<BR>
更近原始，雲，伏羲女媧兄妹入葫蘆逃避洪水而結婚而&nbsp;&nbsp;<BR>
再造人類，則是已兼古神話中女媧造人、補天（女媧補&nbsp;&nbsp;<BR>
天亦有「水浩洋而不息」、「積蘆灰以止淫水」語）之&nbsp;&nbsp;<BR>
部分情節矣。&nbsp;&nbsp;<BR>
&nbsp;&nbsp;<BR>
有人名曰石夷１，來風曰韋２，處西北隅以司日月之長&nbsp;&nbsp;<BR>
短３。&nbsp;&nbsp;<BR>
&nbsp;&nbsp;<BR>
１　珂案：據大荒東經「（有人）名曰折丹，東方曰折&nbsp;&nbsp;<BR>
」、「有人名曰□，北方曰□」及大荒南經「有神名曰&nbsp;&nbsp;<BR>
因乎，南方曰因」文例，此經「有人名曰石夷」句下，&nbsp;&nbsp;<BR>
疑脫「西方曰夷」四字。&nbsp;&nbsp;<BR>
&nbsp;&nbsp;<BR>
２　郭璞云：「來或作本也。」&nbsp;&nbsp;<BR>
&nbsp;&nbsp;<BR>
３　郭璞云：「言察日月晷度之節。」郝懿行云：「大&nbsp;&nbsp;<BR>
荒東經既有●處東極（極應為北，見大荒東經『女和月&nbsp;&nbsp;<BR>
母國』節注４□□珂）以止日月，司其短長，此又雲『&nbsp;&nbsp;<BR>
司日月之長短』者，西北隅為日月所不到，然其流光餘&nbsp;&nbsp;<BR>
景，亦有晷度短長，故應有主司者也。」珂案：經文司&nbsp;&nbsp;<BR>
日月之長短藏經本作司日月短長。&nbsp;&nbsp;<BR>
&nbsp;&nbsp;<BR>
有五採之鳥，有冠，名曰狂鳥１。&nbsp;&nbsp;<BR>
&nbsp;&nbsp;<BR>
１　郭璞云：「爾雅（釋鳥）云：『狂，夢（今本作●&nbsp;&nbsp;<BR>
□□珂）鳥。』即此也。」珂案：郭注爾雅釋鳥，亦引&nbsp;&nbsp;<BR>
此經文。狂，玉篇作□，疑即鳳凰之屬，已見海外西經&nbsp;&nbsp;<BR>
「滅蒙鳥」節注。&nbsp;&nbsp;<BR>
&nbsp;&nbsp;<BR>
有大澤之長山。有白氏之國１。&nbsp;&nbsp;<BR>
&nbsp;&nbsp;<BR>
１　珂案：白氏之國，宋本、藏經本、毛□本、吳任臣&nbsp;&nbsp;<BR>
本氏均作民，作民是也。白民國已見海外西經。&nbsp;&nbsp;<BR>
&nbsp;&nbsp;<BR>
西北海之外，赤水之東，有長脛之國１。&nbsp;&nbsp;<BR>
&nbsp;&nbsp;<BR>
１　郭璞云：「腳長三丈。」郝懿行云：「長脛即長股&nbsp;&nbsp;<BR>
也，見海外西經。郭雲腳長三丈，正與彼注同。一本作&nbsp;&nbsp;<BR>
三尺，誤也。藏經本作腳步五尺，亦與前注不合。」&nbsp;&nbsp;<BR>
&nbsp;&nbsp;<BR>
有西周之國，姬姓１，食谷。有人方耕，名曰叔均。帝&nbsp;&nbsp;<BR>
俊生後稷２，稷降以百谷３。稷之弟曰台璽４，生叔均&nbsp;&nbsp;<BR>
。叔均是代其父及稷播百谷，始作耕５。有赤國妻氏。&nbsp;&nbsp;<BR>
有雙山６。&nbsp;&nbsp;<BR>
&nbsp;&nbsp;<BR>
１　郝懿行云：「說文（十二）云：『姬，黃帝居姬水&nbsp;&nbsp;<BR>
，以為姓。』史記周本紀云：『封□於邰，號曰後稷，&nbsp;&nbsp;<BR>
別姓姬氏。』（漢書）地理志云：『右扶風□，後稷所&nbsp;&nbsp;<BR>
封。』然則經言西周之國，蓋謂此。」&nbsp;&nbsp;<BR>
&nbsp;&nbsp;<BR>
２　郭璞云：「俊宜為嚳，嚳第二妃生後稷也。」郝懿&nbsp;&nbsp;<BR>
行云：「帝嚳名□，□、俊疑古今字，不須依郭改俊為&nbsp;&nbsp;<BR>
嚳也。然經中帝俊屢見，似非一人，未聞其審。大戴禮&nbsp;&nbsp;<BR>
帝系篇云：『帝嚳上妃，有邰氏之女也，曰姜原氏，產&nbsp;&nbsp;<BR>
後稷。』史記周本紀同。郭雲嚳第二妃，誤也。」珂案&nbsp;&nbsp;<BR>
：經言「帝俊生後稷」，亦帝嚳生後稷也。後稷本西方&nbsp;&nbsp;<BR>
民族所奉祀之農神，而又附會於東方民族神話中，故言&nbsp;&nbsp;<BR>
「帝俊生」也。實則後稷之生，與俊嚳俱無關係，乃出&nbsp;&nbsp;<BR>
於原始母權制社會時期「民知有母而不知有父」（商君&nbsp;&nbsp;<BR>
&nbsp;<BR>
書開塞篇語）之「感天而生」之神話也。詩生民首詠其&nbsp;&nbsp;<BR>
事，其後史記周本紀又從而記之，云：「周後稷，名棄&nbsp;&nbsp;<BR>
，其母有邰氏女，曰姜原，姜原為帝嚳元妃。姜原出野&nbsp;&nbsp;<BR>
，見巨人跡，心忻然悅，欲踐之。踐之而身動，如孕者&nbsp;&nbsp;<BR>
。居期而生子，以為不祥，棄置之隘巷，馬牛過者，皆&nbsp;&nbsp;<BR>
闢不踐。徙置之林中，適會山林多人。遷之，而棄渠中&nbsp;&nbsp;<BR>
冰上，飛鳥以其翼覆薦之。姜原以為神，遂收長養之。&nbsp;&nbsp;<BR>
初欲棄之，因名曰棄。」除「姜原為帝嚳元妃」一語為&nbsp;&nbsp;<BR>
神話牽合於歷史不可信外，餘均得其□略矣。楚辭天問&nbsp;&nbsp;<BR>
記後稷之神話亦云：「稷維元子，帝何竺之？投之冰上&nbsp;&nbsp;<BR>
，鳥何燠之？何馮弓挾矢，殊能將之？既驚帝激切，何&nbsp;&nbsp;<BR>
逢昌之？」從「馮弓挾矢」句觀，似後稷亦如羿之以善&nbsp;&nbsp;<BR>
射聞，以典籍散亡，其詳不可知矣。&nbsp;&nbsp;<BR>
&nbsp;&nbsp;<BR>
３　珂案：經文「稷降以百谷」者，謂稷自天降嘉谷之&nbsp;&nbsp;<BR>
種以為農殖之需，稷之神性於此可見。書呂刑云：「稷&nbsp;&nbsp;<BR>
降播種，農殖嘉谷。」此之謂也。&nbsp;&nbsp;<BR>
&nbsp;&nbsp;<BR>
４　郭璞云：「音胎。」&nbsp;&nbsp;<BR>
&nbsp;&nbsp;<BR>
５　珂案：海內經云：「後稷是播百谷。稷之孫曰叔均&nbsp;&nbsp;<BR>
，是始作牛耕。」即此。叔均或為後稷弟子，或又為其&nbsp;&nbsp;<BR>
孫者，以傳聞不同而記載小有歧異也。孟子滕文公上篇&nbsp;&nbsp;<BR>
云：「後稷教民稼穡，樹藝五穀，五穀熟而人民育。」&nbsp;&nbsp;<BR>
淮南子泛論篇云：「周棄作稼穡，死而為稷。」後稷在&nbsp;&nbsp;<BR>
古神話傳說中為農事之創制發明者。此經雲「叔均是代&nbsp;&nbsp;<BR>
其父及稷播百谷，始作耕」者，蓋叔均又繼承後稷之業&nbsp;&nbsp;<BR>
而發揚光大者也。&nbsp;&nbsp;<BR>
&nbsp;&nbsp;<BR>
６　珂案：海內經「巧□、叔均」節「大比赤陰」句下&nbsp;&nbsp;<BR>
郝懿行注云：「『大比赤陰』四字難曉，推尋文義，當&nbsp;&nbsp;<BR>
是地名。大荒西經說叔均始作耕，又雲，有赤國妻氏，&nbsp;&nbsp;<BR>
然則大比赤陰豈謂是與？」郝說大比赤陰即赤國妻氏，&nbsp;&nbsp;<BR>
是也，然謂是地名則非，疑均是人名。「大比」之「比&nbsp;&nbsp;<BR>
」，或即「妣」之壞文，大妣與妻氏義正相應，或指後&nbsp;&nbsp;<BR>
稷之母姜原乎？未可遽定也。&nbsp;&nbsp;<BR>
&nbsp;&nbsp;<BR>
西海之外，大荒之中，有方山者，上有青樹１，名曰櫃&nbsp;&nbsp;<BR>
格之鬆２，日月所出入也３。&nbsp;&nbsp;<BR>
&nbsp;&nbsp;<BR>
１　珂案：初學記捲一引此作青鬆。&nbsp;&nbsp;<BR>
&nbsp;&nbsp;<BR>
２　郭璞云：「木名，音矩。」&nbsp;&nbsp;<BR>
&nbsp;&nbsp;<BR>
３　珂案：此方山為日月所出入唯一之山也，然而地在&nbsp;&nbsp;<BR>
西荒，何可雲「出」，此神話之山，誠如郭璞所云：「&nbsp;&nbsp;<BR>
不可以常理推」（海內西經「貳負」節郭注）矣。&nbsp;&nbsp;<BR>
&nbsp;&nbsp;<BR>
西北海之外１，赤水之西，有先民之國２，食谷，使四&nbsp;&nbsp;<BR>
鳥。&nbsp;&nbsp;<BR>
&nbsp;&nbsp;<BR>
１　郝懿行云：「初學記十捲引此經無北字，明藏本亦&nbsp;&nbsp;<BR>
同。」&nbsp;&nbsp;<BR>
&nbsp;&nbsp;<BR>
２　郝懿行云：「先當為天，字之訛也。淮南□形訓海&nbsp;&nbsp;<BR>
外三十六國中有天民，天古作(上一下先)，或作(上兀下兀)&nbsp;&nbsp;<BR>
，字形相近，以此致訛。」珂案：郝說是也；王念孫校&nbsp;&nbsp;<BR>
同。&nbsp;&nbsp;<BR>
&nbsp;&nbsp;<BR>
有北狄之國。黃帝之孫曰始均，始均生北狄。&nbsp;&nbsp;<BR>
&nbsp;&nbsp;<BR>
有芒山。有桂山。有□山１。其上有人，號曰太子長琴&nbsp;&nbsp;<BR>
。顓頊生老童２，老童生祝融３，祝融生太子長琴，是&nbsp;&nbsp;<BR>
處□山，始作樂風４。&nbsp;&nbsp;<BR>
&nbsp;&nbsp;<BR>
１　郭璞云：「此山多桂及□木，因名雲耳。」&nbsp;&nbsp;<BR>
&nbsp;&nbsp;<BR>
２　郭璞云：「世本云：『顓頊娶於滕(王賁)氏，謂之女&nbsp;&nbsp;<BR>
祿，產老童也。』」珂案：滕(王賁)，宋本、藏經本作滕&nbsp;&nbsp;<BR>
墳，大戴禮帝系篇作滕奔。雲「顓頊娶於滕氏，滕氏奔&nbsp;&nbsp;<BR>
之子謂之女祿氏，產老童。」西次三經云：「□山，神&nbsp;&nbsp;<BR>
耆童居之，其音常如鐘磬。」郭璞註：「耆童，老童，&nbsp;&nbsp;<BR>
顓頊之子。」即此老童也。&nbsp;&nbsp;<BR>
&nbsp;&nbsp;<BR>
３　郭璞云：「即重黎也，高辛氏火正，號曰祝融也。&nbsp;&nbsp;<BR>
」珂案：據海內經，祝融乃炎帝之裔，據此經則又為黃&nbsp;&nbsp;<BR>
帝之裔（此經祝融為顓頊孫，海內經顓頊為黃帝曾孫，&nbsp;&nbsp;<BR>
故雲），亦傳聞不同而各異其辭也。&nbsp;&nbsp;<BR>
&nbsp;&nbsp;<BR>
４　郭璞云：「創制樂風曲也。」郝懿行云：「太平御&nbsp;&nbsp;<BR>
覽五百六十五捲引此經無風字。西次三經□山云：『老&nbsp;&nbsp;<BR>
童發音常如鍾磬。』故知長琴解作樂風，其道亦有所受&nbsp;&nbsp;<BR>
也。」&nbsp;&nbsp;<BR>
&nbsp;&nbsp;<BR>
有五採鳥三名：一曰皇鳥，一曰鸞鳥，一曰鳳鳥１。&nbsp;&nbsp;<BR>
&nbsp;&nbsp;<BR>
１　珂案：經內五採鳥凡數見，均鳳凰、鸞鳥之屬也。&nbsp;&nbsp;<BR>
明藏本皇鳥作鳳鳥，鳳鳥作鳳皇，與此異。&nbsp;&nbsp;<BR>
&nbsp;&nbsp;<BR>
有蟲狀如菟１，□以後者裸不見２，青如猿狀３。&nbsp;&nbsp;<BR>
&nbsp;&nbsp;<BR>
１　郝懿行云：「菟、兔通。此獸也，謂之蟲者，自人&nbsp;&nbsp;<BR>
及鳥獸之屬，通謂之蟲，見大戴禮易本命篇。」&nbsp;&nbsp;<BR>
&nbsp;&nbsp;<BR>
２　郭璞云：「言皮色青，故不見其裸露處。」&nbsp;&nbsp;<BR>
&nbsp;&nbsp;<BR>
３　郭璞云：「狀又似猿。」郝懿行云：「此獸即□(去&nbsp;&nbsp;<BR>
掉免)也。說文（十）云：『□(去掉免)，獸也，似兔，青&nbsp;&nbsp;<BR>
色而大。』此經雲『狀如菟』是也。又雲如猿者，言其&nbsp;&nbsp;<BR>
色，非謂狀似兔，又似猿也。猿，明藏本作□，是。」&nbsp;&nbsp;<BR>
&nbsp;&nbsp;<BR>
大荒之中，有山名曰豐沮玉門，日月所入１。&nbsp;&nbsp;<BR>
&nbsp;&nbsp;<BR>
１　珂案：此豐沮玉門山為日月所入山之一也。&nbsp;&nbsp;<BR>
&nbsp;&nbsp;<BR>
有靈山１，巫咸、巫即、巫□２、巫彭、巫姑、巫真、&nbsp;&nbsp;<BR>
巫禮、巫抵、巫謝、巫羅十巫，從此升降，百藥爰在３&nbsp;&nbsp;<BR>
。&nbsp;&nbsp;<BR>
&nbsp;&nbsp;<BR>
１　珂案：靈山，疑即巫山。說文一云：「靈，巫也，&nbsp;&nbsp;<BR>
以玉事神。」楚辭九歌東皇太一：「靈偃蹇兮皎服。」&nbsp;&nbsp;<BR>
王逸註：「巫也。」雲中君：「靈連蜷兮既留。」王逸&nbsp;&nbsp;<BR>
復註：「楚人名巫為靈子。」是靈、巫古本一字，而此&nbsp;&nbsp;<BR>
山復有諸巫採藥往來，「百藥爰在」，與大荒南經巫山&nbsp;&nbsp;<BR>
「帝藥，八齋」之情景相類，因疑此靈山即彼巫山也。&nbsp;&nbsp;<BR>
&nbsp;&nbsp;<BR>
２　珂案：經文「巫□」，宋本作「巫□」。&nbsp;&nbsp;<BR>
&nbsp;&nbsp;<BR>
３　郭璞云：「群巫上下此山採之也。」珂案：經言「&nbsp;&nbsp;<BR>
十巫從此升降」，即從此上下於天，宣神旨、達民情之&nbsp;&nbsp;<BR>
意。靈山蓋山中天梯也。諸巫所操之主業，實巫而非醫&nbsp;&nbsp;<BR>
也。郭雲「群巫上下此山採之（藥）」者，特其餘業耳&nbsp;&nbsp;<BR>
，非可以因有「百藥爰在」語遂以醫職替巫職也。說已&nbsp;&nbsp;<BR>
見海內西經「開明東諸巫療□窳」節注，並參見海內經&nbsp;&nbsp;<BR>
「九丘建木」節注。&nbsp;&nbsp;<BR>
&nbsp;&nbsp;<BR>
西有王母之山１、壑山、海山２。有沃之國３，沃民是&nbsp;&nbsp;<BR>
處。沃之野，鳳鳥之卵是食４，甘露是飲。凡其所欲，&nbsp;&nbsp;<BR>
其味盡存５。爰有甘華、甘□、白柳、視肉、三騅、璇&nbsp;&nbsp;<BR>
瑰、瑤碧６、白木７、瑯□、白丹、青丹８，多銀鐵。&nbsp;&nbsp;<BR>
鸞鳳９自歌，鳳鳥自舞，爰有百獸，相群是處，是謂沃&nbsp;&nbsp;<BR>
之野１０。&nbsp;&nbsp;<BR>
&nbsp;&nbsp;<BR>
１　郝懿行云：「西有當為有西，太平御覽九百二十八&nbsp;&nbsp;<BR>
捲引此經作西王母山可證。」珂案：郝說是也，藏經本&nbsp;&nbsp;<BR>
正作「有西王母之山」。王念孫、孫星衍校同。下文有&nbsp;&nbsp;<BR>
為西王母取食之三青鳥，可證經文確應作「有西王母之&nbsp;&nbsp;<BR>
山」。&nbsp;&nbsp;<BR>
&nbsp;&nbsp;<BR>
２　郭璞云：「皆群大靈之山。」&nbsp;&nbsp;<BR>
&nbsp;&nbsp;<BR>
３　郭璞云：「言其土饒沃（藏經本作沃饒□□珂）也&nbsp;&nbsp;<BR>
。」王念孫云：「類聚木部下（捲八九）沃（指經文□&nbsp;&nbsp;<BR>
□珂）下有民字，文選十九之十三（洛神賦注□□珂）&nbsp;&nbsp;<BR>
同，御覽居處六（捲一七八）同，珍寶八（捲八０九）&nbsp;&nbsp;<BR>
同，羽族十五（捲九二八）同，木部六（捲九五七）同&nbsp;&nbsp;<BR>
。」珂案：郝懿行校文選洛神賦注引此經作「沃人之國&nbsp;&nbsp;<BR>
」，疑避唐（&nbsp;&nbsp;<BR>
李世民）諱改耳。經文「沃之國」正應作「沃民之國」&nbsp;&nbsp;<BR>
，「沃之野」即海外西經諸夭之野也，已見該經「諸夭&nbsp;&nbsp;<BR>
之野」節注。&nbsp;&nbsp;<BR>
&nbsp;&nbsp;<BR>
４　珂案：呂氏春秋本味篇云：「流沙之西，丹山之南&nbsp;&nbsp;<BR>
，有鳳之丸，沃民所食。」高誘注云：「丸，古卵字也&nbsp;&nbsp;<BR>
。」&nbsp;&nbsp;<BR>
&nbsp;&nbsp;<BR>
５　郭璞云：「言其所願滋味，此無所不備。」珂案：&nbsp;&nbsp;<BR>
郭注海外西經與此略同。&nbsp;&nbsp;<BR>
&nbsp;&nbsp;<BR>
６　郭璞云：「璇瑰亦玉名，穆天子傳（捲四）曰：『&nbsp;&nbsp;<BR>
枝斯□瑰。』枚、回二音。」郝懿行云：「璇當為□，&nbsp;&nbsp;<BR>
本或作□，誤也。□與瓊同，見說文（一）。郭音此為&nbsp;&nbsp;<BR>
枚，則當為玫字，亦誤也。晉灼注漢書云：『玫瑰，火&nbsp;&nbsp;<BR>
齊珠也。』若經文為玫瑰，郭又不得雲亦玉名矣。李善&nbsp;&nbsp;<BR>
注江賦及洛神賦引此經並作□瑰，又引郭注云：『□瑰&nbsp;&nbsp;<BR>
亦玉名也，□回兩音。』是知經文『璇瑰』，注文『枚&nbsp;&nbsp;<BR>
回』，並今本之訛矣。大荒北經（首節□□珂）正作□&nbsp;&nbsp;<BR>
瑰瑤碧，可證。又玉篇廣韻引此經並作□瑰瑙碧，瑤作&nbsp;&nbsp;<BR>
瑙字，形雖異，音義當同。」珂案：郝說是也。郭注枚&nbsp;&nbsp;<BR>
回，宋本作旋回，王念孫校同。穆天子傳「枝斯□瑰」&nbsp;&nbsp;<BR>
句，郭璞註：「□瑰玉名。旋回兩音。」知郭注本不作&nbsp;&nbsp;<BR>
枚音，枚實今本訛字。&nbsp;&nbsp;<BR>
&nbsp;&nbsp;<BR>
７　郭璞云：「樹色正白。今南方有文木，亦黑木也。&nbsp;&nbsp;<BR>
」郝懿行云：「文木即今烏木也。劉逵注吳都賦云：『&nbsp;&nbsp;<BR>
文木材密緻，無理，色黑如水牛角，日南有之。』」&nbsp;&nbsp;<BR>
&nbsp;&nbsp;<BR>
８　郭璞云：「又有黑丹也。孝經援神契云：『王者德&nbsp;&nbsp;<BR>
至山陵而黑丹出。』然則丹者別是彩名，亦猶黑白黃皆&nbsp;&nbsp;<BR>
雲丹也。」郝懿行云：「黑丹即下文玄丹是也。白丹者&nbsp;&nbsp;<BR>
，□冠子度萬篇云：『膏露降，白丹發。』是其事也。&nbsp;&nbsp;<BR>
」&nbsp;&nbsp;<BR>
&nbsp;&nbsp;<BR>
９　珂案：鸞鳳，藏經本作鸞鳥，吳任臣本、汪紱本、&nbsp;&nbsp;<BR>
畢沅本同，作鸞鳥是也；茲經各捲所記均作鸞鳥，無作&nbsp;&nbsp;<BR>
鸞鳳者，鳳字訛。&nbsp;&nbsp;<BR>
&nbsp;&nbsp;<BR>
１０珂案：經文沃之野，藏經本沃下多民字。&nbsp;&nbsp;<BR>
&nbsp;&nbsp;<BR>
有三青鳥，赤首黑目，一名曰大□１，一名少□，一名&nbsp;&nbsp;<BR>
曰青鳥２。&nbsp;&nbsp;<BR>
&nbsp;&nbsp;<BR>
１　郭璞云：「音黎。」&nbsp;&nbsp;<BR>
&nbsp;&nbsp;<BR>
２　郭璞云：「皆西王母所使也。」珂案：三青鳥已見&nbsp;&nbsp;<BR>
海內北經「西王母」節。&nbsp;&nbsp;<BR>
&nbsp;&nbsp;<BR>
有軒轅之台，射者不敢西向射１，畏軒轅之台２。&nbsp;&nbsp;<BR>
&nbsp;&nbsp;<BR>
１　郝懿行云：「藝文類聚六十二捲引此經無射字，藏&nbsp;&nbsp;<BR>
經本亦無射字，向作鄉，是也。」珂案：郝說是也，王&nbsp;&nbsp;<BR>
念孫、畢沅均校衍射，孫星衍校向作鄉。大荒北經云：&nbsp;&nbsp;<BR>
「有共工之台，射者不敢北鄉。」文例與此經同，可證&nbsp;&nbsp;<BR>
此經下射字實衍，向應作鄉。&nbsp;&nbsp;<BR>
&nbsp;&nbsp;<BR>
２　郭璞云：「敬難黃帝之神。」郝懿行云：「台亦丘&nbsp;&nbsp;<BR>
也。海外西經云：『不敢西射，畏軒轅之丘。』」&nbsp;&nbsp;<BR>
&nbsp;&nbsp;<BR>
大荒之中，有龍山，日月所入１。有三澤水，名曰三淖&nbsp;&nbsp;<BR>
，昆吾之所食也２。&nbsp;&nbsp;<BR>
&nbsp;&nbsp;<BR>
１　珂案：此龍山為日月所入山之二也。&nbsp;&nbsp;<BR>
&nbsp;&nbsp;<BR>
２　郭璞云：「穆天子傳（捲四）曰：『滔水，濁繇氏&nbsp;&nbsp;<BR>
之所食。』亦此類也。」珂案：郭注穆天子傳引經文此&nbsp;&nbsp;<BR>
二語原作「山海經曰：『有川名曰三淖，昆吾之所食。&nbsp;&nbsp;<BR>
』亦此類。」與此經略異，或省言之也。郝懿行云：「&nbsp;&nbsp;<BR>
食謂食其國邑。（國語）鄭語云：『主□□而食溱洧。&nbsp;&nbsp;<BR>
』是也。」&nbsp;&nbsp;<BR>
&nbsp;&nbsp;<BR>
有人衣青，以袂蔽面１，名曰女醜之尸２。&nbsp;&nbsp;<BR>
&nbsp;&nbsp;<BR>
１　郭璞云：「袂，袖。」&nbsp;&nbsp;<BR>
&nbsp;&nbsp;<BR>
２　珂案：女醜之尸已見海外西經，彼雲「以右手鄣其&nbsp;&nbsp;<BR>
面」，蓋亦圖像之不同也。&nbsp;&nbsp;<BR>
&nbsp;&nbsp;<BR>
有女子之國１。&nbsp;&nbsp;<BR>
&nbsp;&nbsp;<BR>
１　郭璞云：「王頎至沃沮國，盡東界，問其耆老，雲&nbsp;&nbsp;<BR>
：『國人嘗乘船捕魚遭風，見吹數十日，東一國，在大&nbsp;&nbsp;<BR>
海中，純女無男。』即此國也。」珂案：女子國已見海&nbsp;&nbsp;<BR>
外西經。郭注本三國誌魏志烏丸鮮卑東夷傳。&nbsp;&nbsp;<BR>
&nbsp;&nbsp;<BR>
有桃山。有□山。有桂山１。有於土山。&nbsp;&nbsp;<BR>
&nbsp;&nbsp;<BR>
１　郝懿行云：「上文已有芒山、桂山。芒、□聲同也&nbsp;&nbsp;<BR>
。」&nbsp;&nbsp;<BR>
&nbsp;&nbsp;<BR>
有丈夫之國１。&nbsp;&nbsp;<BR>
&nbsp;&nbsp;<BR>
１　郭璞云：「其國無婦人也。」珂案：丈夫國已見海&nbsp;&nbsp;<BR>
外西經。&nbsp;&nbsp;<BR>
&nbsp;&nbsp;<BR>
有□州之山，五採之鳥仰天１，名曰鳴鳥２。爰有百樂&nbsp;&nbsp;<BR>
歌□之風３。&nbsp;&nbsp;<BR>
&nbsp;&nbsp;<BR>
１　郭璞云：「張口噓天。」&nbsp;&nbsp;<BR>
&nbsp;&nbsp;<BR>
２　郝懿行云：「鳴鳥蓋鳳屬也。周書君□云：『我則&nbsp;&nbsp;<BR>
鳴鳥不聞。』國語（周語）云：『周之興也，□□鳴於&nbsp;&nbsp;<BR>
岐山。』珂案：郝說是也。鳴鳥即海內西經之孟鳥，亦&nbsp;&nbsp;<BR>
即爾雅釋鳥之寢(侵改夢)鳥，均鳳類也。見海外西經「滅&nbsp;&nbsp;<BR>
蒙鳥」節注。&nbsp;&nbsp;<BR>
&nbsp;&nbsp;<BR>
３　郭璞云：「爰有百種伎樂歌□風曲。」郝懿行云：&nbsp;&nbsp;<BR>
「文選注王融曲水詩序引此經□作舞，餘同。注爰字，&nbsp;&nbsp;<BR>
明藏本作言，是也。」珂案：王念孫亦校爰作言。&nbsp;&nbsp;<BR>
&nbsp;&nbsp;<BR>
有軒轅之國１。江山之南棲為吉２。不壽者乃八百歲３&nbsp;&nbsp;<BR>
。&nbsp;&nbsp;<BR>
&nbsp;&nbsp;<BR>
１　郭璞云：「其人人面蛇身。」珂案：軒轅國人「人&nbsp;&nbsp;<BR>
面蛇身，尾交首上」，見海外西經。又郭此注六字明藏&nbsp;&nbsp;<BR>
本作經文。&nbsp;&nbsp;<BR>
&nbsp;&nbsp;<BR>
２　郭璞云：「即窮山之際也。山居為棲。吉者言無兇&nbsp;&nbsp;<BR>
夭。」&nbsp;&nbsp;<BR>
&nbsp;&nbsp;<BR>
３　郭璞云：「壽者數千歲。」珂案：軒轅國在窮山之&nbsp;&nbsp;<BR>
際，不壽者八百歲，已見海外西經。&nbsp;&nbsp;<BR>
&nbsp;&nbsp;<BR>
西海□１中，有神人面鳥身，珥兩青蛇，踐兩赤蛇２，&nbsp;&nbsp;<BR>
名曰□茲。&nbsp;&nbsp;<BR>
&nbsp;&nbsp;<BR>
１　郝懿行云：「爾雅（釋地）云：『小洲曰□。』□&nbsp;&nbsp;<BR>
與渚同。」&nbsp;&nbsp;<BR>
&nbsp;&nbsp;<BR>
２　郝懿行云：「此神形狀，全似北方神禺強，唯彼作&nbsp;&nbsp;<BR>
踐兩青蛇為異，見海外北經。」珂案：此神與北方神禺&nbsp;&nbsp;<BR>
強、東方神禺(豸虎)（大荒東經）似均同屬海神而兼風神&nbsp;&nbsp;<BR>
。」&nbsp;&nbsp;<BR>
&nbsp;&nbsp;<BR>
大荒之中，有山名日月山，天樞也。吳□１天門，日月&nbsp;&nbsp;<BR>
所入２。有神，人面無臂，兩足反屬於頭山３，名曰噓&nbsp;&nbsp;<BR>
４。顓頊生老童５，老童生重及黎６，帝令重獻上天，&nbsp;&nbsp;<BR>
令黎邛下地７，下地是生噎８，處於西極，以行日月星&nbsp;&nbsp;<BR>
辰之行次９。&nbsp;&nbsp;<BR>
&nbsp;&nbsp;<BR>
１　郝懿行云：「□字說文玉篇所無，藏經本作姬。」&nbsp;&nbsp;<BR>
&nbsp;&nbsp;<BR>
２　珂案：此日月山為日月所入山之三也。&nbsp;&nbsp;<BR>
&nbsp;&nbsp;<BR>
３　珂案：山當為上字之訛，宋本、吳寬抄本、藏經本&nbsp;&nbsp;<BR>
作上。王念孫、畢沅、邵恩多校同。&nbsp;&nbsp;<BR>
&nbsp;&nbsp;<BR>
４　郭璞云：「言噓啼也。」珂案：此四字王念孫校作&nbsp;&nbsp;<BR>
音唏。&nbsp;&nbsp;<BR>
&nbsp;&nbsp;<BR>
５　郝懿行云：「史記楚世家云：『高陽生稱，稱生捲&nbsp;&nbsp;<BR>
章。』譙周云：『老童即捲章。』」珂案：老童、捲章&nbsp;&nbsp;<BR>
並字形相似。&nbsp;&nbsp;<BR>
&nbsp;&nbsp;<BR>
６　郭璞云：「世本云：『老童娶於根水氏謂之驕福，&nbsp;&nbsp;<BR>
產重及黎。』」郝懿行云：「大戴禮帝系篇云：『老童&nbsp;&nbsp;<BR>
娶於竭水氏之子，謂之高□氏，產重黎及吳回。』史記&nbsp;&nbsp;<BR>
楚世家云：『捲章生重黎。』徐廣注引世本云：『老童&nbsp;&nbsp;<BR>
生重黎及吳回。』與帝系同。是皆以重黎為一人也。此&nbsp;&nbsp;<BR>
經又以重、黎為二人，郭引世本又與徐廣異，並所未詳&nbsp;&nbsp;<BR>
。」珂案：書呂刑云：「（皇帝）乃命重、黎，絕地天&nbsp;&nbsp;<BR>
通。」國語楚語亦云：「顓頊受之，乃命南正重司天以&nbsp;&nbsp;<BR>
屬神，命火正黎司地以屬民。」則重、黎古傳實二人也&nbsp;&nbsp;<BR>
，至於後來又以為一人者，則是神話傳說之演變，錯綜&nbsp;&nbsp;<BR>
紛歧無定，不足異也。&nbsp;&nbsp;<BR>
&nbsp;&nbsp;<BR>
７　郭璞云：「古者人神雜擾無別，顓頊乃命南正重司&nbsp;&nbsp;<BR>
天以屬神，命火正黎司地以屬民。重□上天，黎□下地&nbsp;&nbsp;<BR>
。獻、邛，義未詳也。」珂案：郭注此語，本於國語楚&nbsp;&nbsp;<BR>
語。楚語下云：「昭王問於觀射父曰：『&nbsp;&nbsp;<BR>
周書所謂重、黎實使天地不通者，何也？若無然，民將&nbsp;&nbsp;<BR>
能登天乎？』對曰：『非此之謂也。古者民神不雜。及&nbsp;&nbsp;<BR>
少□之衰也，九黎亂德，民神雜糅，不可方物。顓頊受&nbsp;&nbsp;<BR>
之，乃命南正重司天以屬神，命火正黎司地以屬民，使&nbsp;&nbsp;<BR>
復舊常，無相侵瀆，是謂絕地天通。』」此社會發展，&nbsp;&nbsp;<BR>
第一次階級大劃分在神話上之反映也。「古者民神不雜&nbsp;&nbsp;<BR>
」，歷史家之飾詞也；「民神雜糅、不可方物」，原始&nbsp;&nbsp;<BR>
時代人類群居之真實寫照也：故昭王乃有「民能登天」&nbsp;&nbsp;<BR>
之問。龔自珍壬癸之際胎觀第一（見龔自珍全集）云：&nbsp;&nbsp;<BR>
「人之初，天下通，人上通，旦上天，夕上天，天與人&nbsp;&nbsp;<BR>
，旦有語，夕有語。」斯可以解答昭王之問矣。至於「&nbsp;&nbsp;<BR>
使復舊常、無相侵瀆」云云，則無非「絕地天通」後統&nbsp;&nbsp;<BR>
治者建立之「新秩序」，非可以語於「舊」與「常」也&nbsp;&nbsp;<BR>
。此經「帝（顓頊）令重獻上天、令黎邛下地」，即國&nbsp;&nbsp;<BR>
語之所謂「絕地天通」也；而郭璞注□云：「獻、邛，&nbsp;&nbsp;<BR>
義未詳。」韋昭注國語「重□上天、黎□下地」二語雲&nbsp;&nbsp;<BR>
：「言重能舉上天，黎能抑下地。」似即本此經「獻、&nbsp;&nbsp;<BR>
邛」義為說。則「獻、邛」之義殆即「舉、抑」乎？重&nbsp;&nbsp;<BR>
舉黎抑，而天地遠睽，正神話中「絕地天通」之形像描&nbsp;&nbsp;<BR>
寫也。「獻」有「舉」義，固易曉也；然「邛」何以有&nbsp;&nbsp;<BR>
「抑」義，則難知矣。疑「邛」初本作「印」，印，甲&nbsp;&nbsp;<BR>
骨文作●，像以手抑人而使之□，義即訓抑訓按，此印&nbsp;&nbsp;<BR>
之本義也。後假借為印信之印，漸成專用詞，又造「●&nbsp;&nbsp;<BR>
」字以替之，謂之為「抑」，云：「按也，從反印。」&nbsp;&nbsp;<BR>
（見說文九）其實抑、印古本一字，印即抑也。「帝令&nbsp;&nbsp;<BR>
重獻上天，令黎印下地」，韋昭所見山海經或即如此，&nbsp;&nbsp;<BR>
義固朗如也。殆後「印」字一訛而為「昂」，再訛而為&nbsp;&nbsp;<BR>
「邛」、「邛」，則晦昧難曉矣。今山海經各本有作「&nbsp;&nbsp;<BR>
昂」、有作「邛」、亦有作「邛」者，書各不一。餘所&nbsp;&nbsp;<BR>
據郝懿行箋疏本作「邛」，未知郭璞當時所見何如？雲&nbsp;&nbsp;<BR>
「義未詳」。則字已有訛誤，又可知也。&nbsp;&nbsp;<BR>
&nbsp;&nbsp;<BR>
８　郝懿行云：「此語難曉。海內經云：『后土生噎鳴&nbsp;&nbsp;<BR>
。』此經與相涉，而文有闕脫，遂不復可讀。」珂案：&nbsp;&nbsp;<BR>
此噎即上文之噓，亦即海內經之噎鳴。海內經云：「後&nbsp;&nbsp;<BR>
土生噎鳴。」而「黎邛下地」，是黎即后土也；黎所生&nbsp;&nbsp;<BR>
之噎亦即后土所生之噎鳴也。&nbsp;&nbsp;<BR>
&nbsp;&nbsp;<BR>
９　郭璞云：「主察日月星辰之度數次舍也。」珂案：&nbsp;&nbsp;<BR>
國語楚語云：「以至於夏商，故重黎氏世敘天地、而別&nbsp;&nbsp;<BR>
其分主者也。」即此經噎處西極以行日月星辰行次之歷&nbsp;&nbsp;<BR>
史化也。&nbsp;&nbsp;<BR>
&nbsp;&nbsp;<BR>
有人反臂，名曰天虞１。&nbsp;&nbsp;<BR>
&nbsp;&nbsp;<BR>
１　郭璞云：「即尸虞也。」郝懿行云：「尸虞未見所&nbsp;&nbsp;<BR>
出，據郭注當有成文，疑在經內，今逸。」珂案：郭注&nbsp;&nbsp;<BR>
「即尸虞也」，宋本、毛□本「即」作「亦」。&nbsp;&nbsp;<BR>
&nbsp;&nbsp;<BR>
有女子方浴月１。帝俊妻常羲２，生月十有二，此始浴&nbsp;&nbsp;<BR>
之３。&nbsp;&nbsp;<BR>
&nbsp;&nbsp;<BR>
１　郝懿行云：「北堂書鈔一百五十捲引浴上有澄字。&nbsp;&nbsp;<BR>
」&nbsp;&nbsp;<BR>
&nbsp;&nbsp;<BR>
２　珂案：世本帝系篇（張澍□輯補注本）云：「帝嚳&nbsp;&nbsp;<BR>
下妃□訾氏之女，曰常儀，是生帝摯。」羲、儀聲近，&nbsp;&nbsp;<BR>
常羲即常儀也，帝俊亦即帝嚳也。呂氏春秋勿躬篇云：&nbsp;&nbsp;<BR>
「尚儀作佔月。」畢沅注云：「尚儀即常儀，古讀儀為&nbsp;&nbsp;<BR>
何，後世遂有嫦娥之鄙言。」「鄙言」與否姑無論矣，&nbsp;&nbsp;<BR>
然其說則誠不可磨也。是「生月十二」之月神常羲神話&nbsp;&nbsp;<BR>
，乃又逐漸演變而為奔月之嫦娥神話；常羲本為天帝帝&nbsp;&nbsp;<BR>
俊之妻，又一變而為其屬神羿之妻：神話傳說之演變無&nbsp;&nbsp;<BR>
定，多如是也。&nbsp;&nbsp;<BR>
&nbsp;&nbsp;<BR>
３　郭璞云：「義與羲和浴日同。」&nbsp;&nbsp;<BR>
&nbsp;&nbsp;<BR>
有玄丹之山１。有五色之鳥，人面有發２。爰有青□３&nbsp;&nbsp;<BR>
、黃□４，青鳥、黃鳥５，其所集者其國亡６。&nbsp;&nbsp;<BR>
&nbsp;&nbsp;<BR>
１　郭璞云：「出黑丹也。」郝懿行云：「上文沃民國&nbsp;&nbsp;<BR>
有青丹，郭雲『又有黑丹也』，謂此。」珂案：藏經本&nbsp;&nbsp;<BR>
經文「玄丹之山」下有「者」字。&nbsp;&nbsp;<BR>
&nbsp;&nbsp;<BR>
２　珂案：此「人面有發」之五色鳥，即下文「青□、&nbsp;&nbsp;<BR>
黃□」之類，說詳後。&nbsp;&nbsp;<BR>
&nbsp;&nbsp;<BR>
３　郭璞云：「音文。」&nbsp;&nbsp;<BR>
&nbsp;&nbsp;<BR>
４　郭璞云：「音敖。」&nbsp;&nbsp;<BR>
&nbsp;&nbsp;<BR>
５　珂案：經文「青鳥、黃鳥」，大約即釋上「青□、&nbsp;&nbsp;<BR>
黃□」者，說詳後。&nbsp;&nbsp;<BR>
&nbsp;&nbsp;<BR>
６　珂案：海外西經云：「(上次下鳥)鳥、(詹鳥)鳥，其色&nbsp;&nbsp;<BR>
青黃，所經國亡。」又云：「青鳥、黃鳥所集。」即此&nbsp;&nbsp;<BR>
是也。其雲「其色青黃」，可知彼經下文「青鳥、黃鳥&nbsp;&nbsp;<BR>
」即上文「(上次下鳥)鳥、(詹鳥)鳥」，此經之下文「青鳥&nbsp;&nbsp;<BR>
、黃鳥」亦即上文「青□、黃□」矣。海外西經又云：&nbsp;&nbsp;<BR>
「(上次下鳥)鳥人面居山上」，可知此經所記「人面有發&nbsp;&nbsp;<BR>
」之五色鳥即「(上次下鳥)鳥、(詹鳥)鳥」，亦即「青□、&nbsp;&nbsp;<BR>
黃□」矣。古文樸陋，故記之凌雜也。&nbsp;&nbsp;<BR>
&nbsp;&nbsp;<BR>
有池名孟翼之攻顓頊之池１。&nbsp;&nbsp;<BR>
&nbsp;&nbsp;<BR>
１　郭璞云：「孟翼，人姓名。」珂案：孟翼之攻顓頊&nbsp;&nbsp;<BR>
之池者，蓋猶此經上文禹攻共工國山，皆因事以名地也&nbsp;&nbsp;<BR>
。孟翼或亦共工之類，其攻顓頊者，亦黃炎鬥爭之餘緒&nbsp;&nbsp;<BR>
也。&nbsp;&nbsp;<BR>
&nbsp;&nbsp;<BR>
大荒之中，有山，名曰鏖鏊鉅１，日月所入者２。&nbsp;&nbsp;<BR>
&nbsp;&nbsp;<BR>
１　郭璞云：「鏊音如敖。」&nbsp;&nbsp;<BR>
&nbsp;&nbsp;<BR>
２　珂案：此鏖鏊鉅山為日月所入山之四也。&nbsp;&nbsp;<BR>
&nbsp;&nbsp;<BR>
有獸，左右有首，名曰屏蓬１。&nbsp;&nbsp;<BR>
&nbsp;&nbsp;<BR>
１　郭璞云：「即並封也，語有輕重耳。」郝懿行云：&nbsp;&nbsp;<BR>
「海外西經云：並封前後有首，此雲左右有首，又似非&nbsp;&nbsp;<BR>
一物也。」珂案：郭說屏蓬即並封，是也；或前後、或&nbsp;&nbsp;<BR>
左右有首者，皆獸牝牡相合之像，郝雲「&nbsp;&nbsp;<BR>
似非一物」，其說泥矣。已見海外西經「並封」節注。&nbsp;&nbsp;<BR>
&nbsp;&nbsp;<BR>
有巫山者１。有壑山者２。有金門之山，有人名曰黃□&nbsp;&nbsp;<BR>
３之尸。有比翼之鳥４。有白鳥青翼，黃尾，玄喙５。&nbsp;&nbsp;<BR>
有赤犬，名曰天犬，其所下者有兵６。&nbsp;&nbsp;<BR>
&nbsp;&nbsp;<BR>
１　珂案：巫山已見大荒南經。&nbsp;&nbsp;<BR>
&nbsp;&nbsp;<BR>
２　珂案：上文已有壑山、海山。&nbsp;&nbsp;<BR>
&nbsp;&nbsp;<BR>
３　珂案：□，藏經本作姬。&nbsp;&nbsp;<BR>
&nbsp;&nbsp;<BR>
４　珂案：比翼鳥已見海外南經。&nbsp;&nbsp;<BR>
&nbsp;&nbsp;<BR>
５　郭璞云：「奇鳥。」&nbsp;&nbsp;<BR>
&nbsp;&nbsp;<BR>
６　郭璞云：「周書云：『天狗所止地盡傾，餘光燭天&nbsp;&nbsp;<BR>
為流星，長數十丈，其疾如風，其聲如雷，其光如電。&nbsp;&nbsp;<BR>
』吳楚七國反時吠過梁國者是也。」王念孫云：「開元&nbsp;&nbsp;<BR>
佔經妖異佔篇引郭注云：『周書云：「天狗所止地蓋傾&nbsp;&nbsp;<BR>
，餘光飛天為流星，長數十丈，其疾如風，聲如雷，走&nbsp;&nbsp;<BR>
如電。」吳楚七國反時過梁野。』」郝懿行云：「赤犬&nbsp;&nbsp;<BR>
名天犬，此自獸名，亦如西次三經陰山有獸名天狗耳，&nbsp;&nbsp;<BR>
郭注以天狗星當之，似誤也。其引周書，逸周書無之。&nbsp;&nbsp;<BR>
」&nbsp;&nbsp;<BR>
&nbsp;&nbsp;<BR>
西海之南，流沙之濱，赤水之後，黑水之前，有大山，&nbsp;&nbsp;<BR>
名曰崑崙之丘１。有神□□人面虎身，有文有尾２，皆&nbsp;&nbsp;<BR>
白□□處之３。其下有弱水之淵環之４，其外有炎火之&nbsp;&nbsp;<BR>
山，投物輒然５。有人，戴勝，虎齒，有豹尾，穴處，&nbsp;&nbsp;<BR>
名曰西王母６。此山萬物盡有７。&nbsp;&nbsp;<BR>
&nbsp;&nbsp;<BR>
&nbsp;<BR>
１　珂案：崑崙之丘已見西次三經、海內西經。海內西&nbsp;&nbsp;<BR>
經丘作虛。&nbsp;&nbsp;<BR>
&nbsp;&nbsp;<BR>
２　珂案：太平御覽捲三八引此經無兩有字，兩有字疑&nbsp;&nbsp;<BR>
衍。&nbsp;&nbsp;<BR>
&nbsp;&nbsp;<BR>
３　郭璞云：「言其尾以白為點駁。」珂案：西次三經&nbsp;&nbsp;<BR>
云：「崑崙之丘，實為帝之下都，神陸吾司之。其神狀&nbsp;&nbsp;<BR>
虎身而九尾，人面而虎爪。是神也，司天之九部，及帝&nbsp;&nbsp;<BR>
之囿時。」即此神。&nbsp;&nbsp;<BR>
&nbsp;&nbsp;<BR>
４　郭璞云：「其水不勝鴻毛。」珂案：弱水已見海內&nbsp;&nbsp;<BR>
西經。古小說鉤沉輯玄中記云：「天下之弱者，有崑崙&nbsp;&nbsp;<BR>
之弱水焉，鴻毛不能起也。」說與此同。史記大宛傳索&nbsp;&nbsp;<BR>
隱引輿地圖云：「崑崙弱水，非乘龍不至。」則尤見其&nbsp;&nbsp;<BR>
難渡也。郭氏圖讚云：「弱出昆山，鴻毛是沉；北淪流&nbsp;&nbsp;<BR>
沙，南映火林；惟水之奇，莫測其深。」火林，即下文&nbsp;&nbsp;<BR>
炎火之山也。&nbsp;&nbsp;<BR>
&nbsp;&nbsp;<BR>
５　郭璞云：「今去扶南東萬里，有耆薄國；東復五千&nbsp;&nbsp;<BR>
里許，有火山國，其山雖霖雨，火常然。火中有白鼠，&nbsp;&nbsp;<BR>
時出山邊求食，人捕得之，以毛作布，今之火□布是也&nbsp;&nbsp;<BR>
。即此山之類。」珂案：神異經南荒經云：「南荒外有&nbsp;&nbsp;<BR>
火山，其中生不盡之木，晝夜火然，得暴風不猛，猛雨&nbsp;&nbsp;<BR>
不滅。不盡木中有鼠，重千斤，毛長二尺餘，細如絲。&nbsp;&nbsp;<BR>
但居火中洞赤，時時出外而毛白，以水逐而沃之即死。&nbsp;&nbsp;<BR>
取其毛績紡，織以為布用之；若有垢□，以火燒之則淨&nbsp;&nbsp;<BR>
。」即郭氏所說也。而搜神記火□布則是崑崙炎火之山&nbsp;&nbsp;<BR>
所有，云：「崑崙之墟，地首也，是惟帝之下都，故其&nbsp;&nbsp;<BR>
外絕以弱水之淵，又環以炎火之山。山上草木鳥獸，皆&nbsp;&nbsp;<BR>
生育滋長於炎火之中。故有火□布，非此山鳥獸之皮□&nbsp;&nbsp;<BR>
，則其鳥獸之毛也。」則又傳說之發展也，可逕以之釋&nbsp;&nbsp;<BR>
經矣。&nbsp;&nbsp;<BR>
&nbsp;&nbsp;<BR>
６　王念孫云：「（文選）思玄賦注引此經豹尾上無有&nbsp;&nbsp;<BR>
字，西山經（&nbsp;&nbsp;<BR>
西次三經□□珂）亦無，（後漢書）張衡傳作有尾，無&nbsp;&nbsp;<BR>
豹字。」珂案：經文有豹尾之有字實衍。&nbsp;&nbsp;<BR>
&nbsp;&nbsp;<BR>
７　郭璞云：「河圖玉版亦曰：『西王母居崑崙之山。&nbsp;&nbsp;<BR>
』西山經（西次三經□□珂）曰：『西王母居玉山。』&nbsp;&nbsp;<BR>
穆天子傳（捲五）曰『乃紀名跡於□山之石，曰西王母&nbsp;&nbsp;<BR>
之山』也。然則西王母雖以崑崙之宮，亦自有離宮別窟&nbsp;&nbsp;<BR>
，遊息之處，不專住一山也。故記事者各舉所見而言之&nbsp;&nbsp;<BR>
。」郝懿行云：「今本穆天子傳作『紀丌跡於□山之石&nbsp;&nbsp;<BR>
』，丌即其之假借字也。郭雲『西王母雖以崑崙之宮』&nbsp;&nbsp;<BR>
，以當為居。以，古字作□；居，古文作□，皆形近而&nbsp;&nbsp;<BR>
訛也。藏經本作『雖以崑崙為宮』，其義亦通也。經言&nbsp;&nbsp;<BR>
西王母穴處者，莊子大宗師篇云：『西王母坐乎少廣。&nbsp;&nbsp;<BR>
』釋文引司馬彪云：『少廣，穴名。』是知此人在所，&nbsp;&nbsp;<BR>
乃以窟穴為居。故穆天子傳（捲三）載：『為天子吟曰&nbsp;&nbsp;<BR>
：「虎豹為群，鳥獸與處（&nbsp;&nbsp;<BR>
今本作於鵲與處□□珂）。」』蓋自道其實也。它書或&nbsp;&nbsp;<BR>
說西王母所居玉闕金堂，徒為虛語耳。」珂案：郭注「&nbsp;&nbsp;<BR>
雖以崑崙之宮」，王念孫亦校以作居。&nbsp;&nbsp;<BR>
&nbsp;&nbsp;<BR>
大荒之中，有山名曰常陽之山１，日月所入２。&nbsp;&nbsp;<BR>
&nbsp;&nbsp;<BR>
&nbsp;<BR>
１　郝懿行云：「或說（畢沅說□□珂）海外西經形天&nbsp;&nbsp;<BR>
葬常羊之山即此，非也；常羊之山見下文。」珂案：此&nbsp;&nbsp;<BR>
常陽山與下文「偏句、常羊之山」（二山名）之常羊山&nbsp;&nbsp;<BR>
，疑均海外西經刑天所葬之常羊山；荒經地名多復沓重&nbsp;&nbsp;<BR>
出，記非一手，不足異也。&nbsp;&nbsp;<BR>
&nbsp;&nbsp;<BR>
２　珂案：此常陽之山為日月所入山之五也。&nbsp;&nbsp;<BR>
&nbsp;&nbsp;<BR>
有寒荒之國。有二人女祭、女□１。&nbsp;&nbsp;<BR>
&nbsp;&nbsp;<BR>
１　郭璞云：「或持觶，或持俎。」珂案：女祭、女□&nbsp;&nbsp;<BR>
，即海外西經之女祭、女戚，蓋祀神之女巫也，說詳該&nbsp;&nbsp;<BR>
節注。&nbsp;&nbsp;<BR>
&nbsp;&nbsp;<BR>
有壽麻之國１。南嶽娶州山女，名曰女虔。女虔生季格&nbsp;&nbsp;<BR>
，季格生壽麻２。壽麻正立無景，疾呼無響３。爰有大&nbsp;&nbsp;<BR>
暑，不可以往４。&nbsp;&nbsp;<BR>
&nbsp;&nbsp;<BR>
１　郭璞云：「呂氏春秋曰：『南服壽麻，北懷□耳。&nbsp;&nbsp;<BR>
』」郝懿行云：「郭引呂氏春秋任數篇文也，南當為西&nbsp;&nbsp;<BR>
，字之訛。壽麻，彼作壽靡。高誘注云：『西極之國，&nbsp;&nbsp;<BR>
靡亦作麻。』今案麻、靡古字通。（漢書）地理志云：&nbsp;&nbsp;<BR>
『益州郡收靡。』李奇云：『靡音麻，即升麻也。』」&nbsp;&nbsp;<BR>
珂案：藏經本郭注南服壽麻南正作西。&nbsp;&nbsp;<BR>
&nbsp;&nbsp;<BR>
２　吳任臣云：「冠篇：『黃帝鴻初為南嶽之官，故名&nbsp;&nbsp;<BR>
南嶽。』女虔學海作女(鬼友)。又路史（後紀六）曰：『&nbsp;&nbsp;<BR>
帝鴻生白民及嘻，嘻生季格，季格生帝魁。』注云：『&nbsp;&nbsp;<BR>
嘻其南嶽也。』未審孰是。」珂案：吳所引冠編及路史&nbsp;&nbsp;<BR>
雖均後起臆說，未足為據，然此南嶽疑實亦當為黃帝系&nbsp;&nbsp;<BR>
人物也。經又云：「壽麻正立無景，疾呼無響，爰有大&nbsp;&nbsp;<BR>
暑，不可以往。」並疑與大荒北經黃帝女魃之神話有關&nbsp;&nbsp;<BR>
，壽麻其黃帝女魃之轉化乎？&nbsp;&nbsp;<BR>
&nbsp;&nbsp;<BR>
３　郭璞云：「言其稟形氣有異於人也。列仙傳曰：『&nbsp;&nbsp;<BR>
玄俗無景。』」郝懿行云：「淮南□形訓言『建木日中&nbsp;&nbsp;<BR>
無景，呼而無響』也。拾遺記（捲一）云：『勃□之國&nbsp;&nbsp;<BR>
，人皆日中無景。』列仙傳云：『玄俗者，自言河閑人&nbsp;&nbsp;<BR>
也，餌巴豆雲英，賣藥於市，七凡（丸）一錢，治百病&nbsp;&nbsp;<BR>
。王病瘕，服藥，用下蛇十餘頭。王家老舍人自言父世&nbsp;&nbsp;<BR>
見俗，俗行無景，王呼俗著日中，實無景。』案此據劉&nbsp;&nbsp;<BR>
逵注魏都賦所引，與今列仙傳本不同。」&nbsp;&nbsp;<BR>
&nbsp;&nbsp;<BR>
４　郭璞云：「言熱炙殺人也。」珂案：楚辭招魂云：&nbsp;&nbsp;<BR>
「西方之害，其土爛人，求水無所得些。」王逸注云：&nbsp;&nbsp;<BR>
「言西方之土溫暑而熱，□爛人肉，渴慾求水，無有源&nbsp;&nbsp;<BR>
泉，不可得之。」亦此類也。&nbsp;&nbsp;<BR>
&nbsp;&nbsp;<BR>
有人無首，操戈盾立，名曰夏耕之尸１。故成湯伐夏桀&nbsp;&nbsp;<BR>
於章山，克之２，斬耕厥前３。耕既立，無首，走４厥&nbsp;&nbsp;<BR>
咎５，乃降於巫山６。&nbsp;&nbsp;<BR>
&nbsp;&nbsp;<BR>
１　郭璞云：「亦形天尸之類。」&nbsp;&nbsp;<BR>
&nbsp;&nbsp;<BR>
２　郭璞云：「於章，山名。」珂案：郭以「於章」為&nbsp;&nbsp;<BR>
山名，蓋誤也。章山始是山名，於乃介詞，猶下文「乃&nbsp;&nbsp;<BR>
降於巫山」之於也。&nbsp;&nbsp;<BR>
&nbsp;&nbsp;<BR>
３　郭璞云：「頭亦在前者。」&nbsp;&nbsp;<BR>
&nbsp;&nbsp;<BR>
４　珂案：「宋本、毛□本均作走。」&nbsp;&nbsp;<BR>
&nbsp;&nbsp;<BR>
５　郭璞云：「逃避罪也。」珂案：藏經本立字在無首&nbsp;&nbsp;<BR>
字下。&nbsp;&nbsp;<BR>
&nbsp;&nbsp;<BR>
６　郭璞云：「自竄於巫山，巫山今在建平巫縣。」郝&nbsp;&nbsp;<BR>
&nbsp;<BR>
懿行云：「（&nbsp;&nbsp;<BR>
漢書）地理志云：『南郡巫。』應劭注云：『巫山在西&nbsp;&nbsp;<BR>
南。』郭雲『&nbsp;&nbsp;<BR>
今在建平巫縣』者，見晉書地理志。」&nbsp;&nbsp;<BR>
&nbsp;&nbsp;<BR>
　　　珂案：夏耕斷首神話，充分表現成湯亦是具有神&nbsp;&nbsp;<BR>
性之英雄人物，故其伐夏也，亦得神助。墨子非攻下雲&nbsp;&nbsp;<BR>
：「□至乎，天有酷命，五穀焦死，鬼呼國，日月不時&nbsp;&nbsp;<BR>
，寒暑雜至，鶴鳴十夕餘。天乃命湯於□宮，用受夏之&nbsp;&nbsp;<BR>
大命。湯焉敢奉率其眾，是以鄉有夏之境。帝乃使陰暴&nbsp;&nbsp;<BR>
毀有夏之城。少少，有神來告曰：『夏德大亂，往攻之&nbsp;&nbsp;<BR>
，予必使汝大堪之。予既受命於天，天命融（祝融）隆&nbsp;&nbsp;<BR>
（降）火於夏城之閑，西北之隅。』湯奉桀眾，以克有&nbsp;&nbsp;<BR>
夏，屬諸侯於薄。」是其徵也。雖然，已帶宿命論之色&nbsp;&nbsp;<BR>
彩。楚辭天問云：「緣鵠飾玉，後帝是饗，何承謀夏，&nbsp;&nbsp;<BR>
桀終以滅喪？帝乃降觀，下逢伊摯，何條放致罰，而黎&nbsp;&nbsp;<BR>
服大說？」夏殷之事，概括於此數語矣。&nbsp;&nbsp;<BR>
&nbsp;&nbsp;<BR>
有人名曰吳回，奇左１，是無右臂２。&nbsp;&nbsp;<BR>
&nbsp;&nbsp;<BR>
１　珂案：王念孫校改經文「奇左」為「奇□」，恐非&nbsp;&nbsp;<BR>
。&nbsp;&nbsp;<BR>
&nbsp;&nbsp;<BR>
２　郭璞云：「即奇肱也。吳回，祝融弟，亦為火正也&nbsp;&nbsp;<BR>
。」郝懿行云：「此非奇肱國也。說文（十四）云：『&nbsp;&nbsp;<BR>
孑，無右臂也。』即此之類。吳回者，大戴禮帝系篇雲&nbsp;&nbsp;<BR>
：『老童產重黎及吳回。』史記楚世家云：『帝嚳誅重&nbsp;&nbsp;<BR>
黎而以其弟吳回為重黎，後復居火正，為祝融。』是皆&nbsp;&nbsp;<BR>
以重黎為一人，吳回為一人。世本亦同。此經上文則以&nbsp;&nbsp;<BR>
重黎為二人，似黎即吳回。故潛夫論志氏姓云：『黎，&nbsp;&nbsp;<BR>
顓頊氏裔子吳回也。』高誘注淮南（時則篇）亦云：『&nbsp;&nbsp;<BR>
祝融，顓頊之孫，老童之子吳回也；一名黎，為高辛氏&nbsp;&nbsp;<BR>
火正，號為祝融。』其注呂氏春秋（孟夏篇）又云：『&nbsp;&nbsp;<BR>
吳國回祿之神托於□。』與注淮南異也。王符、高誘並&nbsp;&nbsp;<BR>
以黎即吳回，與此經義合。重、黎相繼為火官，故皆名&nbsp;&nbsp;<BR>
祝融矣。」&nbsp;&nbsp;<BR>
&nbsp;&nbsp;<BR>
有蓋山之國。有樹，赤皮支□，青葉，名曰朱木１。&nbsp;&nbsp;<BR>
&nbsp;&nbsp;<BR>
１　郭璞云：「或作朱威木也。」珂案：朱木已見大荒&nbsp;&nbsp;<BR>
南經，青葉作青華，是也，此蓋字形之訛。&nbsp;&nbsp;<BR>
&nbsp;&nbsp;<BR>
有一臂民１。&nbsp;&nbsp;<BR>
&nbsp;&nbsp;<BR>
１　郭璞云：「北極下亦有一腳人，見河圖玉版。」&nbsp;&nbsp;<BR>
&nbsp;&nbsp;<BR>
　珂案：一臂民即一臂國，已見海外西經。&nbsp;&nbsp;<BR>
&nbsp;&nbsp;<BR>
大荒之中，有山名曰大荒之山，日月所入１。有人焉三&nbsp;&nbsp;<BR>
面，是顓頊之子，三面一臂２，三面之人不死３，是謂&nbsp;&nbsp;<BR>
大荒之野。&nbsp;&nbsp;<BR>
&nbsp;&nbsp;<BR>
１　珂案：此大荒之山，蓋日月所入山之六也。&nbsp;&nbsp;<BR>
&nbsp;&nbsp;<BR>
２　郭璞云：「無左臂也。」郝懿行云：「說文（十四&nbsp;&nbsp;<BR>
）云：『孓，無左臂也。』即此。」&nbsp;&nbsp;<BR>
&nbsp;&nbsp;<BR>
３　郭璞云：「言人頭三邊各有面也。玄菟太守王頎至&nbsp;&nbsp;<BR>
沃沮國，問其耆老，雲『復有一破船，隨波出在海岸邊&nbsp;&nbsp;<BR>
，上有一人，頂中復有面，與語不解，了不食而死』。&nbsp;&nbsp;<BR>
此是兩面人也。呂氏春秋曰『一臂三面之鄉』也。」珂&nbsp;&nbsp;<BR>
案：郭說本三國誌魏志東夷傳，所引呂氏春秋求人篇文&nbsp;&nbsp;<BR>
，雲「禹西至三面一臂之鄉」。注文「頂中復有面」句&nbsp;&nbsp;<BR>
，宋本、明藏本、毛□本、吳任臣本、畢沅校本、百子&nbsp;&nbsp;<BR>
全書本，頂均作項，三國誌魏志東夷傳亦作項，作項是&nbsp;&nbsp;<BR>
也，頂字訛。&nbsp;&nbsp;<BR>
&nbsp;&nbsp;<BR>
西南海之外，赤水之南，流沙之西，有人珥兩青蛇，乘&nbsp;&nbsp;<BR>
兩龍，名曰夏後開１。開上三嬪於天２，得九辯與九歌&nbsp;&nbsp;<BR>
以下３。此天穆之野，高二千仞４，開焉得始歌九招５&nbsp;&nbsp;<BR>
。&nbsp;&nbsp;<BR>
&nbsp;&nbsp;<BR>
１　珂案：開即啟也，漢人避景帝（劉啟）諱改。&nbsp;&nbsp;<BR>
&nbsp;&nbsp;<BR>
２　郭璞云：「嬪，婦也，言獻美女（宋本作人□□珂&nbsp;&nbsp;<BR>
）於天帝。」郝懿行云：「離騷云：『啟九辯與九歌。&nbsp;&nbsp;<BR>
』天問云：『啟棘賓商，九辯九歌。』是賓、嬪古字通&nbsp;&nbsp;<BR>
。棘與亟同。蓋謂啟三度賓於天帝，而得九奏之樂也。&nbsp;&nbsp;<BR>
故歸藏鄭母經云：『夏後啟筮，御飛龍登於天，吉。』&nbsp;&nbsp;<BR>
正謂此事。周書王子晉篇云：『吾後三年，上賓於帝所&nbsp;&nbsp;<BR>
。』亦其證也。郭注大誤。」珂案：郝說甚是。天問「&nbsp;&nbsp;<BR>
啟棘賓商」，據近人研究，商乃帝之形訛，「啟棘賓商&nbsp;&nbsp;<BR>
」者，即「啟亟賓帝」也，是知郭注所云為「大誤」也&nbsp;&nbsp;<BR>
。&nbsp;&nbsp;<BR>
&nbsp;&nbsp;<BR>
３　郭璞云：「皆天帝樂名也，開登天而竊以下用之也&nbsp;&nbsp;<BR>
。開筮（啟筮□□珂）曰：『昔彼九冥，是與帝辯同宮&nbsp;&nbsp;<BR>
之序，是謂九歌。』又曰：『不得竊辯與九歌以國於下&nbsp;&nbsp;<BR>
。』義具見於歸藏。」&nbsp;&nbsp;<BR>
&nbsp;&nbsp;<BR>
４　郭璞曰：「竹書曰『顓頊產伯鯀，是維若陽，居天&nbsp;&nbsp;<BR>
穆之陽』也。」珂案：經文天穆之野，王念孫校改作大&nbsp;&nbsp;<BR>
穆之野，然「天穆」、「大穆」，古書並見，天、大古&nbsp;&nbsp;<BR>
本一字，不必改也。&nbsp;&nbsp;<BR>
&nbsp;&nbsp;<BR>
５　郭璞云：「竹書曰『夏後開舞九招』也。」珂案：&nbsp;&nbsp;<BR>
經文及郭注九招，明藏本字均作韶。經文「開焉得始歌&nbsp;&nbsp;<BR>
九招」，王念孫校改「得始」為「始得」，固於今文法&nbsp;&nbsp;<BR>
為順，然未可以律古文法，亦不必改也。關於夏後開（&nbsp;&nbsp;<BR>
啟）乘龍賓天神話，詳海外西經「夏後啟」節。&nbsp;&nbsp;<BR>
&nbsp;&nbsp;<BR>
有互人之國１。炎帝之孫２名曰靈恝３，靈恝生互人，&nbsp;&nbsp;<BR>
是能上下於天４。&nbsp;&nbsp;<BR>
&nbsp;&nbsp;<BR>
１　郭璞云：「人面魚身。」珂案：經文互人之國，王&nbsp;&nbsp;<BR>
念孫校改互作氐，是也，見海內南經「氐人國」節注。&nbsp;&nbsp;<BR>
郭注「人面魚身」四字，畢沅校本以作經文，雲藏經本&nbsp;&nbsp;<BR>
作經文。郝懿行雲乃郭本海內南經之文。今案宋本此四&nbsp;&nbsp;<BR>
字仍作郭注，則郝說是也。&nbsp;&nbsp;<BR>
&nbsp;&nbsp;<BR>
２　郭璞云：「炎帝，神農。」珂案：漢書人表「炎帝&nbsp;&nbsp;<BR>
神農氏」張晏注曰：「以火德王，故號曰炎帝；作耒耜&nbsp;&nbsp;<BR>
，故曰神農。」然炎帝與神農在先秦古籍本不相謀，至&nbsp;&nbsp;<BR>
漢以後始合而為一也。史記五帝本紀云：「軒轅之時，&nbsp;&nbsp;<BR>
神農氏衰。」又云：「軒轅乃修德振兵，以與炎帝戰於&nbsp;&nbsp;<BR>
阪泉之野。」是以炎帝為神農矣。繹史捲四引周書云：&nbsp;&nbsp;<BR>
「神農之時，天雨粟，神農遂耕而種之，作陶冶斧斤，&nbsp;&nbsp;<BR>
為耒耜□□，以墾草莽，然後五穀興助，百果藏實。」&nbsp;&nbsp;<BR>
拾遺記捲一亦云：「炎帝時有丹雀銜九穗禾，其墜地者&nbsp;&nbsp;<BR>
，帝乃拾之，以植於田，食者老而不死。」此炎帝神農&nbsp;&nbsp;<BR>
之所以號為「神農」也。有關炎帝神農之神話，其最著&nbsp;&nbsp;<BR>
者厥為嘗藥與鞭藥。淮南子修務篇云：「神農嘗百草之&nbsp;&nbsp;<BR>
滋味，一日而遇七十毒。」搜神記捲一云：「神農以赭&nbsp;&nbsp;<BR>
鞭鞭百草，盡知其平毒寒溫之性，臭味所主，以播百谷&nbsp;&nbsp;<BR>
。」述異記因謂「太原神釜岡，有神農嘗藥之鼎；成陽&nbsp;&nbsp;<BR>
山中，有神農鞭藥處」：神話而又加以遺跡之指證焉。&nbsp;&nbsp;<BR>
而明周遊開闢衍繹第十八回王子承「釋疑」且云：「後&nbsp;&nbsp;<BR>
世傳言神農乃玲瓏玉體，能見其肝肺五臟，此□事也。&nbsp;&nbsp;<BR>
若非玲瓏玉體，嘗藥一日遇十二毒，何以解之？但傳炎&nbsp;&nbsp;<BR>
帝嘗諸藥，中毒者能解，至嘗百足蟲入腹，一足成一蟲&nbsp;&nbsp;<BR>
，遂致千變萬化，炎帝不能解其毒而致死，萬無是理，&nbsp;&nbsp;<BR>
此訛傳耳。」無論「□事」或「訛傳」，要為後世神農&nbsp;&nbsp;<BR>
嘗藥之民間傳說，可無疑問。則炎帝之德施亦溥，愛念&nbsp;&nbsp;<BR>
亦堅矣。西次三經云：「發鳩之山，有鳥焉，其狀如烏&nbsp;&nbsp;<BR>
，文首、白喙、赤足，名曰精衛，其名自□。是炎帝之&nbsp;&nbsp;<BR>
少女名曰女娃，女娃遊於東海，溺而不返，故為精衛，&nbsp;&nbsp;<BR>
常銜西山之木石以堙於東海。」其堅志乃甚有父風而令&nbsp;&nbsp;<BR>
人嚮慕無窮焉。&nbsp;&nbsp;<BR>
&nbsp;&nbsp;<BR>
３　郭璞云：「音如券契之契。」&nbsp;&nbsp;<BR>
&nbsp;&nbsp;<BR>
４　郭璞云：「言能乘雲雨也。」珂案：此經互人國即&nbsp;&nbsp;<BR>
海內南經氐人國，已見海內南經「氐人國」節注。&nbsp;&nbsp;<BR>
&nbsp;&nbsp;<BR>
有魚偏枯，名曰魚婦。顓頊死即復甦１。風道北來，天&nbsp;&nbsp;<BR>
乃大水泉２，蛇乃化為魚，是為３魚婦。顓頊死即復甦&nbsp;&nbsp;<BR>
４。&nbsp;&nbsp;<BR>
&nbsp;&nbsp;<BR>
１　郭璞云：「言其人能變化也。」&nbsp;&nbsp;<BR>
&nbsp;&nbsp;<BR>
２　郭璞云：「言泉水得風暴溢出。道，猶從也；韓非&nbsp;&nbsp;<BR>
（十過篇）曰：『玄鶴二八，道南方而來。』」&nbsp;&nbsp;<BR>
&nbsp;&nbsp;<BR>
３　珂案：宋本作謂。&nbsp;&nbsp;<BR>
&nbsp;&nbsp;<BR>
４　郭璞曰：「淮南子曰：『後稷龍在建木西，其人死&nbsp;&nbsp;<BR>
復甦，其中為魚。』蓋謂此也。」珂案：郭注引淮南子&nbsp;&nbsp;<BR>
□形篇文，今本云：「後稷壟在建木西，其人死復甦，&nbsp;&nbsp;<BR>
其半魚在其閑。」故郭注龍當為壟，中當為半，並字形&nbsp;&nbsp;<BR>
之訛也。宋本、明藏本中正作半。據經文之意，魚婦當&nbsp;&nbsp;<BR>
即顓頊之所化。其所以稱為「魚婦」者，或以其因風起&nbsp;&nbsp;<BR>
泉湧、蛇化為魚之機，得魚與之合體而復甦，半體仍為&nbsp;&nbsp;<BR>
人軀，半體已化為魚，故稱「魚婦」也。後稷死復甦，&nbsp;&nbsp;<BR>
亦稱「其半魚在其閑」，知古固有此類奇聞異說流播民&nbsp;&nbsp;<BR>
間也。&nbsp;&nbsp;<BR>
&nbsp;&nbsp;<BR>
有青鳥，身黃，赤足，六首，名曰(鳥蜀)鳥１。&nbsp;&nbsp;<BR>
&nbsp;&nbsp;<BR>
１　郭璞云：「音觸。」珂案：海內西經云：「開明南&nbsp;&nbsp;<BR>
有樹鳥，六首。」疑即此。&nbsp;&nbsp;<BR>
&nbsp;&nbsp;<BR>
有大巫山。有金之山。西南，大荒之中隅１，有偏句、&nbsp;&nbsp;<BR>
常羊之山２。&nbsp;&nbsp;<BR>
&nbsp;&nbsp;<BR>
１　珂案：藏經本隅上無中字。&nbsp;&nbsp;<BR>
&nbsp;&nbsp;<BR>
２　郝懿行云：「海外西經云：『帝斷形天之首，葬之&nbsp;&nbsp;<BR>
常羊之山。』淮南□形訓云：『西南方曰編駒之山。』&nbsp;&nbsp;<BR>
編駒疑即偏句。呂氏春秋諭大篇云：『地大則有常祥不&nbsp;&nbsp;<BR>
庭。』疑常祥即常羊也。不庭已見大荒南經。」&nbsp;&nbsp;<BR>
&nbsp;&nbsp;<BR>
　　按：夏後開即啟，避漢景帝諱雲。（珂案：此按語&nbsp;&nbsp;<BR>
為原書所有，未詳作者。）&nbsp;&nbsp;<BR>
&nbsp;&nbsp;<BR>
&nbsp;&nbsp;<BR>
&nbsp;&nbsp;<BR>
&nbsp;&nbsp;<BR>
--&nbsp;&nbsp;<BR>
&nbsp;&nbsp;天地不仁&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;諸行無常&nbsp;&nbsp;<BR>
&nbsp;&nbsp;<BR>
※&nbsp;來源:﹒The&nbsp;unknown&nbsp;SPACE&nbsp;bbs.mit.edu﹒[FROM:&nbsp;156.153.255.242]&nbsp;&nbsp;<BR>
&nbsp;<BR>
--------------------------------------------------------------------------------&nbsp;<BR>
&nbsp;<BR>
[本討論區]&nbsp;[分類討論區]&nbsp;[全部討論區]　&nbsp;&nbsp;討論區&nbsp;<BR>
--&nbsp;<BR>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&gt;------------------------------------&lt;&nbsp;<BR>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;|&nbsp;&nbsp;&nbsp;&nbsp;&nbsp;&nbsp;&nbsp;&nbsp;聰明看世情&nbsp;&nbsp;糊塗一顆心&nbsp;&nbsp;&nbsp;&nbsp;&nbsp;&nbsp;|&nbsp;<BR>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&gt;------------------------------------&lt;&nbsp;<BR>
&nbsp;<BR>
※&nbsp;來源:•BBS&nbsp;水木清華站&nbsp;bbs.net.tsinghua.edu.cn•[FROM:&nbsp;203.207.223.224]&nbsp;<BR>
<A HREF="00000014.htm">上一篇</A>
<A HREF='javascript:history.go(-1)'>返回上一頁</A>
<A HREF="index.htm">回到目錄</A>
<A HREF="#top">回到頁首</A>
<A HREF="00000016.htm">下一篇</A>
</H1></CENTER>
<CENTER><H1>BBS水木清華站︰精華區</H1></CENTER>
</BODY></HTML>