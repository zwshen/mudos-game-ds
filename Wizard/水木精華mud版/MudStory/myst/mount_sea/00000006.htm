<HTML>
<HEAD>
<TITLE>BBS水木清華站︰精華區</TITLE>
</HEAD>
<BODY>
<CENTER><H1>BBS水木清華站︰精華區</H1></CENTER>
<A Name="top"></a>
發信人:&nbsp;Ranma&nbsp;(亂馬貓),&nbsp;信區:&nbsp;Mud_Builder&nbsp;&nbsp;&nbsp;&nbsp;&nbsp;&nbsp;&nbsp;&nbsp;<BR>
標&nbsp;&nbsp;題:&nbsp;轉載&nbsp;&nbsp;山海經&nbsp;7/18&nbsp;&nbsp;<BR>
發信站:&nbsp;BBS&nbsp;水木清華站&nbsp;(Sat&nbsp;Sep&nbsp;18&nbsp;23:54:40&nbsp;1999)&nbsp;<BR>
&nbsp;<BR>
[本討論區]&nbsp;[分類討論區]&nbsp;[全部討論區]　&nbsp;&nbsp;討論區&nbsp;<BR>
&nbsp;<BR>
--------------------------------------------------------------------------------&nbsp;<BR>
&nbsp;<BR>
發信人:&nbsp;trajan&nbsp;(笨),&nbsp;信區:&nbsp;History&nbsp;&nbsp;<BR>
標&nbsp;&nbsp;題:&nbsp;山海經&nbsp;7/18&nbsp;&nbsp;<BR>
發信站:&nbsp;The&nbsp;unknown&nbsp;SPACE&nbsp;(Fri&nbsp;Mar&nbsp;26&nbsp;16:09:31&nbsp;1999),&nbsp;站內信件&nbsp;&nbsp;<BR>
&nbsp;&nbsp;<BR>
山海經海經新釋卷二&nbsp;&nbsp;<BR>
　　山海經第七&nbsp;&nbsp;<BR>
　　　　海外西經&nbsp;&nbsp;<BR>
&nbsp;&nbsp;<BR>
海外自西南陬至西北陬者１。&nbsp;&nbsp;<BR>
&nbsp;&nbsp;<BR>
１　畢沅云：「淮南子□形訓云：自西北至西南方，起&nbsp;&nbsp;<BR>
修股民肅慎民，此文正倒。知此經是說圖之詞，或右行&nbsp;&nbsp;<BR>
則自西南至西北起三身國，或左行則自西北至西南起修&nbsp;&nbsp;<BR>
股民。是漢時猶有山海經圖，各依所見為說，故不同也&nbsp;&nbsp;<BR>
。」&nbsp;&nbsp;<BR>
&nbsp;&nbsp;<BR>
滅蒙鳥在結匈國北１，為鳥青，赤尾。&nbsp;&nbsp;<BR>
&nbsp;&nbsp;<BR>
１　畢沅云：「蓋結匈國所有，承上文起西南陬言，其&nbsp;&nbsp;<BR>
圖像在結匈國北也。」郝懿行云：「博物志（外國）雲&nbsp;&nbsp;<BR>
：『結匈國有滅蒙鳥。』本此。海內西經又有孟鳥。」&nbsp;&nbsp;<BR>
&nbsp;&nbsp;<BR>
　　　珂案：海內西經云：「孟鳥在貊國東北，其鳥文&nbsp;&nbsp;<BR>
赤、黃、青，東鄉。」郝懿行謂滅蒙鳥疑即孟鳥，滅蒙&nbsp;&nbsp;<BR>
之聲近孟（詳海內西經「孟鳥」節注），其說是也。何&nbsp;&nbsp;<BR>
以知其然也？史記秦本紀云：「秦之先，帝顓頊之苗裔&nbsp;&nbsp;<BR>
孫，曰女修。女修織，玄鳥隕卵，女修吞之，生子大業&nbsp;&nbsp;<BR>
。大業取少典之子曰女華。女華生大費，與禹平水土，&nbsp;&nbsp;<BR>
已成，帝賜玄圭。禹受曰：『非予能成，亦大費為輔。&nbsp;&nbsp;<BR>
』帝舜曰：『咨，爾費，讚禹功，其賜爾□遊，爾後嗣&nbsp;&nbsp;<BR>
將大出。』乃妻之姚姓之玉女。大費拜受，佐舜調馴鳥&nbsp;&nbsp;<BR>
獸，鳥獸多馴服，是為柏翳（伯益）。舜賜姓嬴氏。大&nbsp;&nbsp;<BR>
費生子二人，一曰大廉，實鳥俗氏；二曰若木，實費氏&nbsp;&nbsp;<BR>
。……大廉玄孫曰孟戲、仲衍，鳥身人言。」太平御覽&nbsp;&nbsp;<BR>
捲九一五引括地圖云：「孟虧人首鳥身，其先為虞氏馴&nbsp;&nbsp;<BR>
百獸，夏後之末世，民始食卵，孟虧去之，鳳凰隨與止&nbsp;&nbsp;<BR>
於此。山多竹，長千仞，鳳凰食竹實，孟虧食木食。去&nbsp;&nbsp;<BR>
九疑萬八千里。」孟虧即秦本紀之孟戲也，博物志（外&nbsp;&nbsp;<BR>
國）又作孟舒。云：「孟舒國民，人首鳥身，其先主為&nbsp;&nbsp;<BR>
□氏訓百禽。夏後之世，始食卵。孟舒去之，鳳皇隨焉&nbsp;&nbsp;<BR>
。」戲、虧、舒均一音之轉。大荒東經云：「帝舜生戲&nbsp;&nbsp;<BR>
，戲生搖民。」海內經云：「有嬴民，鳥足。」嬴、搖&nbsp;&nbsp;<BR>
亦一聲之轉，嬴民即搖民，戲即孟戲也，不過原以柏翳&nbsp;&nbsp;<BR>
（伯益）為祖先者，乃又移之於舜也。舜與伯益蓋皆東&nbsp;&nbsp;<BR>
方殷民族傳說中之祖宗神，亦即詩玄鳥所謂「天命玄鳥&nbsp;&nbsp;<BR>
，降而生商」之玄鳥，即燕子之化身。玄鳥再經神話化&nbsp;&nbsp;<BR>
，又為鳳凰。故其子孫或「鳥身人言」，或「人首鳥身&nbsp;&nbsp;<BR>
」，或「鳥足」，且有「鳳凰隨焉」。此「隨焉」之「&nbsp;&nbsp;<BR>
鳳凰」，即此處所記「滅蒙鳥」及海內西經所記「孟鳥&nbsp;&nbsp;<BR>
」是也。「為鳥青，赤尾」或「其鳥文赤、黃、青」雲&nbsp;&nbsp;<BR>
雲，乃所謂「五採之鳥」，山海經多記有之，皆鳳凰之&nbsp;&nbsp;<BR>
像。大荒西經云：「有五採之鳥，有冠，名曰狂鳥。」&nbsp;&nbsp;<BR>
爾雅釋鳥云：「狂，●鳥。」實則狂鳥、●鳥皆鳳凰屬&nbsp;&nbsp;<BR>
也，狂即皇，●即鳳，音之轉也。●鳥又即孟鳥，字之&nbsp;&nbsp;<BR>
異也。大荒西經又云：「有□州之山，五採之鳥仰天，&nbsp;&nbsp;<BR>
名曰鳴鳥。」郝懿行云：「鳴鳥，蓋鳳屬也。」鳴鳥亦&nbsp;&nbsp;<BR>
●鳥、孟鳥也。則此處所記之「滅蒙鳥」，固鳳屬之狂&nbsp;&nbsp;<BR>
鳥、●鳥、鳴鳥、孟鳥之異名也。&nbsp;&nbsp;<BR>
&nbsp;&nbsp;<BR>
大運山高三百仞，在滅蒙鳥北。&nbsp;&nbsp;<BR>
&nbsp;&nbsp;<BR>
大樂之野，夏後啟於此□九代１；乘兩龍，雲蓋三層２&nbsp;&nbsp;<BR>
。左手操翳３，右手操環４，佩玉璜５。在大運山北６&nbsp;&nbsp;<BR>
。一曰大遺之野７。&nbsp;&nbsp;<BR>
&nbsp;&nbsp;<BR>
１　郭璞云：「九代，馬名，□謂盤作之令舞（藏經本&nbsp;&nbsp;<BR>
作□□□珂）也。」郝懿行云：「九代，疑樂名也。竹&nbsp;&nbsp;<BR>
書（今本□□珂）云：『夏帝啟十年，帝巡狩，舞九韶&nbsp;&nbsp;<BR>
於大穆之野。』大荒西經亦云：『天穆之野，啟始歌九&nbsp;&nbsp;<BR>
招。』招即韶也。（珂案：藏經本「九招」正作「九韶&nbsp;&nbsp;<BR>
」。）疑九代即九招矣。又淮南齊俗訓云：『夏後氏其&nbsp;&nbsp;<BR>
樂夏龠九成。』疑九代本作九成，今本傳寫形近而訛也&nbsp;&nbsp;<BR>
。李善注（文選）王融三月三日曲水詩序引此經云：『&nbsp;&nbsp;<BR>
舞九代馬。』疑馬字衍。而藝文類聚九十三捲及太平御&nbsp;&nbsp;<BR>
覽八十二捲引此經亦有馬字，或並引郭注之文也。舞馬&nbsp;&nbsp;<BR>
之戲恐非上古所有。」珂案：郝說是也。九代確當是樂&nbsp;&nbsp;<BR>
名，非舞馬之戲。陳夢家商代的神話與巫術（燕京學報&nbsp;&nbsp;<BR>
第二十期）一文略謂：「即九□，□，像又持牛尾。九&nbsp;&nbsp;<BR>
歌：『成禮兮會鼓，傳芭兮代舞。』即□舞也。」說亦&nbsp;&nbsp;<BR>
可供參考。&nbsp;&nbsp;<BR>
&nbsp;&nbsp;<BR>
２　郭璞云：「層，猶重也。」郝懿行云：「李善注（&nbsp;&nbsp;<BR>
文選）西京賦兩引此注並同。又注潘嶽為賈謐作贈陸機&nbsp;&nbsp;<BR>
詩引此注云：『層，重也，慈登切。』今本脫郭音三字&nbsp;&nbsp;<BR>
。又層，經典通作曾，據郭音，益知此經層當為曾矣。&nbsp;&nbsp;<BR>
」珂案：宋本郭注層作曾。毛□校注云：「三層，注作&nbsp;&nbsp;<BR>
曾，經文不應作層。」與郝說略異，而謂經文當作曾則&nbsp;&nbsp;<BR>
同。&nbsp;&nbsp;<BR>
&nbsp;&nbsp;<BR>
３　郭璞云：「羽葆幢也。」珂案：說文四云：「翳，&nbsp;&nbsp;<BR>
&nbsp;<BR>
□也，所以舞也。」&nbsp;&nbsp;<BR>
&nbsp;&nbsp;<BR>
４　郭璞云：「玉空邊等為環。」珂案：說文一云：「&nbsp;&nbsp;<BR>
環，璧也，肉好若一謂之環。」&nbsp;&nbsp;<BR>
&nbsp;&nbsp;<BR>
５　郭璞云：「半璧曰璜。」珂案：郭注亦見說文一。&nbsp;&nbsp;<BR>
&nbsp;&nbsp;<BR>
６　郭璞云：「歸藏鄭母經曰：『夏後啟筮：御飛龍登&nbsp;&nbsp;<BR>
於天，吉。』明啟亦仙也。」郝懿行云：「太平御覽八&nbsp;&nbsp;<BR>
十二捲引史記曰：『昔夏後啟筮：乘龍以登於天，佔於&nbsp;&nbsp;<BR>
皋陶，皋陶曰：「吉而必同，與神交通；以身為帝，以&nbsp;&nbsp;<BR>
王四鄉。」』今案御覽此文即與郭注所引為一事也。」&nbsp;&nbsp;<BR>
&nbsp;&nbsp;<BR>
　　　珂案：關於夏後啟之神話，大荒西經云：「西南&nbsp;&nbsp;<BR>
海之外，赤水之南，流沙之西，有人珥兩青蛇，乘兩龍&nbsp;&nbsp;<BR>
，名曰夏後開（開即啟，漢景帝名啟，漢人避諱改），&nbsp;&nbsp;<BR>
開上三嬪（賓）於天，得九辯與九歌以下。此天穆之野&nbsp;&nbsp;<BR>
，高二千仞，開焉得始歌九招。」即同一事也。繹史捲&nbsp;&nbsp;<BR>
十二引隨巢子：「禹娶塗山，治鴻水，通□轅山，化為&nbsp;&nbsp;<BR>
熊。塗山氏見之，慚而去，至嵩高山，化為石。禹曰：&nbsp;&nbsp;<BR>
『歸我子！』石破北方而生啟。」此啟之生為非同尋常&nbsp;&nbsp;<BR>
矣，亦啟之所以為「啟」（開）也。啟為人神交配所生&nbsp;&nbsp;<BR>
之子，本身固具有神性，故能「三嬪於天，得九辯與九&nbsp;&nbsp;<BR>
歌以下」。所謂「得」者，實「竊」也。御覽九二九引&nbsp;&nbsp;<BR>
歸藏明夷云：「昔夏後啟上乘龍飛，以登於天，皋陶佔&nbsp;&nbsp;<BR>
之，曰：『吉。』」大荒西經郭注引歸藏啟筮云：「不&nbsp;&nbsp;<BR>
可竊辯與九歌以國於下。」即其事矣。蓋啟承禹位，不&nbsp;&nbsp;<BR>
恤國事，惟以酒食聲色自娛，復竊天樂助興，致遭亡國&nbsp;&nbsp;<BR>
慘禍。故墨子非樂稱：「啟乃淫溢康樂，野於飲食，將&nbsp;&nbsp;<BR>
將□□，□磬以方。湛濁於酒，渝食於野，萬舞翼翼，&nbsp;&nbsp;<BR>
章聞於天，天用弗式（內數字與原文略有不同，均據孫&nbsp;&nbsp;<BR>
詒讓墨子閑詁校改）。」詩人於此亦多所刺譏。屈原離&nbsp;&nbsp;<BR>
騷云：「啟九辯與九歌兮，夏康娛以自縱；不顧難以圖&nbsp;&nbsp;<BR>
後兮，五子用夫家巷（末句「夫」原作「失乎」，從聞&nbsp;&nbsp;<BR>
一多楚辭校補改，「家巷」即「家哄」，內訌之意也）&nbsp;&nbsp;<BR>
。」天問云：「啟棘賓商（&nbsp;&nbsp;<BR>
帝之形訛），九辯九歌，何勤子屠母而死分竟（境）地&nbsp;&nbsp;<BR>
？」即其事也。此處所謂「□九代」，亦「歌九招」之&nbsp;&nbsp;<BR>
類，雖曰「亦仙」，固乃啟「康娛自縱」之具體表現，&nbsp;&nbsp;<BR>
其「不顧難以圖後」，亦已明矣。&nbsp;&nbsp;<BR>
&nbsp;&nbsp;<BR>
７　郭璞云：「大荒經云：大穆之野。」郝懿行云：「&nbsp;&nbsp;<BR>
大荒西經作天穆之野，此注雲大穆之野，竹書天穆、大&nbsp;&nbsp;<BR>
穆二文並見。此經文又雲大遺之野、大樂之野，諸文皆&nbsp;&nbsp;<BR>
異，所未詳。」珂案：天、大古本一字，穆、遺、樂音&nbsp;&nbsp;<BR>
皆相近。&nbsp;&nbsp;<BR>
&nbsp;&nbsp;<BR>
三身國１在夏後啟北，一首而三身２。&nbsp;&nbsp;<BR>
&nbsp;&nbsp;<BR>
１　珂案：淮南子□形篇有三身民。大荒南經云：「大&nbsp;&nbsp;<BR>
荒之中，有不庭之山，滎水窮焉。有人三身。帝俊妻娥&nbsp;&nbsp;<BR>
皇，生此三身之國。姚姓，黍食，使四鳥。」河圖括地&nbsp;&nbsp;<BR>
圖（玉函山房輯佚書輯）則云：「庸成氏實有季子，其&nbsp;&nbsp;<BR>
性喜淫，晝淫於市，帝怒，放之於西南。季子儀馬而產&nbsp;&nbsp;<BR>
子，身人也而尾蹄馬，是為三身之國。」蓋後起之說，&nbsp;&nbsp;<BR>
非古神話初相也。&nbsp;&nbsp;<BR>
&nbsp;&nbsp;<BR>
２　郝懿行云：「藝文類聚三十五捲引博物志云：『三&nbsp;&nbsp;<BR>
身國一頭三身三手。』今此經無三手字。」&nbsp;&nbsp;<BR>
&nbsp;&nbsp;<BR>
一臂國１在其北，一臂一目一鼻孔２。有黃馬虎文，一&nbsp;&nbsp;<BR>
目而一手３。&nbsp;&nbsp;<BR>
&nbsp;&nbsp;<BR>
１　珂案：大荒西經云：「有一臂民。」即此。&nbsp;&nbsp;<BR>
&nbsp;&nbsp;<BR>
２　吳任臣云：「淮南子海外三十六國，西南方有一臂&nbsp;&nbsp;<BR>
民。呂氏春秋（求人篇）云：『其肱、一臂之鄉。』爾&nbsp;&nbsp;<BR>
雅（釋地）：『北方有比肩民焉，迭食而迭望。』郭璞&nbsp;&nbsp;<BR>
注云：『此即半體之人，各有一目、一鼻孔、一臂、一&nbsp;&nbsp;<BR>
腳。』異域志云：『半體國其人一目一手一足。』交州&nbsp;&nbsp;<BR>
記曰：『儋耳國東有一臂國，人皆一臂也。』江淹遂古&nbsp;&nbsp;<BR>
篇『一臂人兮』本此。三才圖會曰：『一臂國在西海之&nbsp;&nbsp;<BR>
北，半體比肩，猶魚鳥相合。』（珂案：韓詩外傳捲五&nbsp;&nbsp;<BR>
云：「東海有魚名曰鰈，比目而行，不相得不能達；南&nbsp;&nbsp;<BR>
方有鳥名曰鶼，比翼而飛，不相得不能舉。」即所謂「&nbsp;&nbsp;<BR>
魚鳥相合」也。）（文選）王融曲水詩序：『離身反踵&nbsp;&nbsp;<BR>
之君，□首貫胸之長。』離身亦斯類也。」&nbsp;&nbsp;<BR>
&nbsp;&nbsp;<BR>
３　郝懿行云：「手，馬臂也。（禮記）內則云：『馬&nbsp;&nbsp;<BR>
黑脊而般臂漏。』」&nbsp;&nbsp;<BR>
&nbsp;&nbsp;<BR>
奇肱之國１在其北，其人一臂三目，有陰有陽，乘文馬&nbsp;&nbsp;<BR>
２。有鳥焉，兩頭，赤黃色，在其旁３。&nbsp;&nbsp;<BR>
&nbsp;&nbsp;<BR>
１　郭璞云：「肱或作弘；奇音羈。」&nbsp;&nbsp;<BR>
&nbsp;&nbsp;<BR>
２　郭璞云：「陰在上，陽在下；文馬即吉良也。」珂&nbsp;&nbsp;<BR>
案：海內北經云：「犬戎國有文馬，縞身朱鬣，目若黃&nbsp;&nbsp;<BR>
金，名曰吉量，乘之壽千歲。」吉量即吉良也。&nbsp;&nbsp;<BR>
&nbsp;&nbsp;<BR>
３　郭璞云：「其人善為機巧，以取百禽；能作飛車，&nbsp;&nbsp;<BR>
從風遠行。湯時得之於豫州界中，即壞之，不以示人。&nbsp;&nbsp;<BR>
後十年西風至，復作遣之。」郝懿行云：「博物志說奇&nbsp;&nbsp;<BR>
肱民善為□扛，以殺百禽，□扛蓋機巧二字之異。又雲&nbsp;&nbsp;<BR>
湯破其車，不以視民，視即古示字，當作□。又雲十年&nbsp;&nbsp;<BR>
東風至，乃復作車遣返，郭注作西風至，西字訛也。雲&nbsp;&nbsp;<BR>
其國去玉門關四萬里，當須東風至乃得遣返矣。」珂案&nbsp;&nbsp;<BR>
：郝說是也。博物志外國云：「奇肱民善為□扛，以殺&nbsp;&nbsp;<BR>
百禽。能為飛車，從風遠行。湯時西風至，吹其車至豫&nbsp;&nbsp;<BR>
州，湯破其車，不以視民。十年東風至，乃復作車遣返&nbsp;&nbsp;<BR>
。其國去玉門關四萬里。」淮南□形篇作奇股。高誘注&nbsp;&nbsp;<BR>
云：「奇，只也；股，腳也。」則是獨腳人矣。以較獨&nbsp;&nbsp;<BR>
臂，似獨腳於義為長。假令獨臂，則「為機巧」、「作&nbsp;&nbsp;<BR>
飛車」乃戛戛乎其難矣；亦唯獨腳，始痛感行路之艱，&nbsp;&nbsp;<BR>
翱翔雲天之思斯由啟矣：故奇股乃勝於奇肱。&nbsp;&nbsp;<BR>
&nbsp;&nbsp;<BR>
形天１與帝２至此３爭神，帝斷其首，葬之常羊之山４&nbsp;&nbsp;<BR>
，乃以乳為目，以臍５為口，操幹戚以舞６。&nbsp;&nbsp;<BR>
&nbsp;&nbsp;<BR>
１　珂案：形天，書各不同。王念孫云：「陶潛讀山海&nbsp;&nbsp;<BR>
經詩正作形夭，見二老堂詩話，今本改作形天。唐等慈&nbsp;&nbsp;<BR>
寺碑（碑在泛水縣，唐顏師古撰）『疏屬之罪，方滯迷&nbsp;&nbsp;<BR>
塗；刑夭之魂，久淪長夜。』道藏本山海經圖讚亦作形&nbsp;&nbsp;<BR>
夭。淮南□形篇『西方有形殘之尸』，劉績注引此作形&nbsp;&nbsp;<BR>
夭，酉陽雜俎諾皋記作形夭，鈔本御覽三百七十一、五&nbsp;&nbsp;<BR>
百七十四、八百七十四並作形夭，八百八十七同。」王&nbsp;&nbsp;<BR>
似主張作形夭者。然查影宋本御覽，捲五七四、三七一&nbsp;&nbsp;<BR>
固作形夭，捲五五五則作邢天，捲八八七作刑夭，鮑崇&nbsp;&nbsp;<BR>
城校本捲五五五作刑天，今本陶靖節集讀山海經詩亦作&nbsp;&nbsp;<BR>
刑天，依義刑天長於形夭。天，甲骨文作●，金文作●&nbsp;&nbsp;<BR>
，口與●均像人首，義為顛為頂，刑天蓋即斷首之意。&nbsp;&nbsp;<BR>
意此刑天者，初本無名天神，斷首之後，始名之為「刑&nbsp;&nbsp;<BR>
天」。或作形夭，義為形體夭殘，亦通。惟作形天、刑&nbsp;&nbsp;<BR>
夭則不可通。&nbsp;&nbsp;<BR>
&nbsp;&nbsp;<BR>
２　珂案：帝，天帝；此指黃帝，說詳後。&nbsp;&nbsp;<BR>
&nbsp;&nbsp;<BR>
３　珂案：御覽各捲（三七一、五五五、五七四、八八&nbsp;&nbsp;<BR>
七）引經均無「至此」二字，「至此」二字衍。&nbsp;&nbsp;<BR>
&nbsp;&nbsp;<BR>
４　郝懿行云：「宋書符瑞志云：『有神龍首感女登於&nbsp;&nbsp;<BR>
常羊山，生炎帝神農。』即此也。大荒西經有偏勾、常&nbsp;&nbsp;<BR>
羊之山，亦即此。」珂案：郝說是也，說詳後。&nbsp;&nbsp;<BR>
&nbsp;&nbsp;<BR>
５　珂案：臍，御覽捲三七一、五七四、八八七均引作&nbsp;&nbsp;<BR>
齊。齊，古通臍；左傳莊公六年：「後君噬齊。」&nbsp;&nbsp;<BR>
&nbsp;&nbsp;<BR>
６　郭璞云：「幹，盾；戚，斧也：是為無首之民。」&nbsp;&nbsp;<BR>
&nbsp;&nbsp;<BR>
　　　珂案：刑天，炎帝之臣；刑天之神話，乃黃帝與&nbsp;&nbsp;<BR>
炎帝鬥爭神話之一部分，狀其鬥志靡懈，死猶未已也。&nbsp;&nbsp;<BR>
御覽七九引歸藏：「昔黃神與炎神爭鬥涿鹿之野，將戰&nbsp;&nbsp;<BR>
，筮於巫咸，曰：『果哉而有咎。』」呂氏春秋蕩兵篇&nbsp;&nbsp;<BR>
：「兵所自來者久矣，黃炎故用水火矣。」淮南子兵略&nbsp;&nbsp;<BR>
篇：「炎帝為火災，故黃帝禽之。」大戴禮五帝德：「&nbsp;&nbsp;<BR>
黃帝教熊、羆、貔、豹、虎，以與赤帝戰於版泉之野，&nbsp;&nbsp;<BR>
三戰然後得行其志。」是自戰國至秦漢咸有關於黃炎鬥&nbsp;&nbsp;<BR>
爭之傳說。炎帝兵敗，乃又有蚩尤崛起以與黃帝頡抗。&nbsp;&nbsp;<BR>
蚩尤者，「炎帝之後」（玉函山房輯佚書輯遁甲開山圖&nbsp;&nbsp;<BR>
），亦炎帝之臣也（世本宋衷注），大荒北經謂「蚩尤&nbsp;&nbsp;<BR>
作兵伐黃帝」者，蓋為兵敗之炎帝復仇也。蚩尤與黃帝&nbsp;&nbsp;<BR>
之戰，乃古代神話傳說中一大戰爭，書呂刑「蚩尤唯始&nbsp;&nbsp;<BR>
作亂」云云，即已記其大要矣。山海經復涉誇父，謂「&nbsp;&nbsp;<BR>
應龍（黃帝神龍）已殺蚩尤，又殺誇父」（大荒北經）&nbsp;&nbsp;<BR>
，「應龍殺蚩尤與誇父」（大荒東經）。誇父者，大荒&nbsp;&nbsp;<BR>
北經云：「后土生信，信生誇父。」而海內經謂后土為&nbsp;&nbsp;<BR>
炎帝之裔，是誇父亦炎帝之裔也。在黃帝與蚩尤之戰中&nbsp;&nbsp;<BR>
，誇父自亦當參加蚩尤戰團，因而始相繼為應龍所「殺&nbsp;&nbsp;<BR>
」。蚩尤與誇父喪亡後，乃又有刑天舞其幹戚，「與帝&nbsp;&nbsp;<BR>
爭神」。刑天者，炎帝之臣，或亦炎帝之後也。路史後&nbsp;&nbsp;<BR>
紀三云：「炎帝乃命邢天作扶犁之樂，制豐年之詠，以&nbsp;&nbsp;<BR>
薦釐來，是曰下謀。」此邢天即宋本御覽五五五所引此&nbsp;&nbsp;<BR>
經邢天，亦鮑校本八八七所引此經邢天也。路史所記雖&nbsp;&nbsp;<BR>
較晚，當亦有古說憑依，惜典籍佚亡，難尋究矣。然「&nbsp;&nbsp;<BR>
刑天與帝爭神，帝斷其首，葬之常羊之山」，常羊山傳&nbsp;&nbsp;<BR>
又為炎帝降生之處，春秋緯元命苞（玉函山房輯佚書輯&nbsp;&nbsp;<BR>
）云：「少典妃安登，遊於華陽，有神龍首感之於常羊&nbsp;&nbsp;<BR>
，生神農。」是炎帝生於常羊，漢人已有成說矣。大荒&nbsp;&nbsp;<BR>
西經所謂「有偏句、常羊之山」者，此常羊與刑天斷首&nbsp;&nbsp;<BR>
之常羊，炎帝降生之常羊，俱在西方，自是同一常羊無&nbsp;&nbsp;<BR>
疑。是刑天傳說與炎帝傳說之關係，豈不仍有蛛絲馬跡&nbsp;&nbsp;<BR>
可尋乎？則刑天者，亦猶蚩尤誇父，奮起而為炎帝復仇&nbsp;&nbsp;<BR>
，以與黃帝抗爭者也。常羊山北，經歷數地即是軒轅國&nbsp;&nbsp;<BR>
，軒轅，黃帝之號，則葬首常羊之刑天所與「爭神」之&nbsp;&nbsp;<BR>
「帝」，豈非黃帝而何？蓋軒轅常羊一帶，均屬黃炎鬥&nbsp;&nbsp;<BR>
爭神話傳說之範圍。「野火燒不盡，春風吹又生」（白&nbsp;&nbsp;<BR>
居易草），是蚩尤刑天諸巨人前仆後繼鬥爭精神之最好&nbsp;&nbsp;<BR>
寫照也。而陶潛讀山海經詩，稱「刑天舞幹戚，猛志固&nbsp;&nbsp;<BR>
常在」，為尤能得此斷頭英雄凌厲無前之神態。&nbsp;&nbsp;<BR>
&nbsp;&nbsp;<BR>
女祭女戚在其北，居兩水閑，戚操魚□１，祭操俎２。&nbsp;&nbsp;<BR>
&nbsp;&nbsp;<BR>
１　郭璞云：「□，魚屬。」王念孫云：「大荒西經：&nbsp;&nbsp;<BR>
『有寒荒之國，有二人女祭女□。』注云：『或持□，&nbsp;&nbsp;<BR>
或持俎。』案此女戚亦當作女□，因上文幹戚文而誤為&nbsp;&nbsp;<BR>
戚也。魚□（珂案：王念孫所據項□本作此字，宋本、&nbsp;&nbsp;<BR>
藏經本同）當為角觶，注內『□，魚屬』當為『角□，&nbsp;&nbsp;<BR>
觶屬』。說文（四）：『□，小觶也。』」珂案：王校&nbsp;&nbsp;<BR>
語中「角觶」疑當作「角□」，始與上下文相應。據此&nbsp;&nbsp;<BR>
，則女祭女戚當是女巫祀神之圖像也。&nbsp;&nbsp;<BR>
&nbsp;&nbsp;<BR>
２　郭璞云：「肉幾。」&nbsp;&nbsp;<BR>
&nbsp;&nbsp;<BR>
(上次下鳥)鳥、(詹鳥)鳥１，其色青黃，所經國亡２。在女&nbsp;&nbsp;<BR>
祭北。(上次下鳥)鳥人面，居山上。一曰維鳥，青鳥、黃&nbsp;&nbsp;<BR>
鳥所集３。&nbsp;&nbsp;<BR>
&nbsp;&nbsp;<BR>
１　郭璞云：「次、瞻兩音。」&nbsp;&nbsp;<BR>
&nbsp;&nbsp;<BR>
２　郭璞云：「此應禍之鳥，即今梟、鵂□之類。」&nbsp;&nbsp;<BR>
&nbsp;&nbsp;<BR>
３　畢沅云：「古無(上次下鳥)、(詹鳥)字，是雲維鳥云云&nbsp;&nbsp;<BR>
，是也，下丈夫國亦云在維鳥北。」&nbsp;&nbsp;<BR>
&nbsp;&nbsp;<BR>
　　　珂案：大荒西經云：「有元丹之山，有五色之鳥&nbsp;&nbsp;<BR>
，人面有發。爰有青□、黃□，青鳥、黃鳥，其所集者&nbsp;&nbsp;<BR>
其國亡。」即此。□、□乃(上次下鳥)、(詹鳥)之異名。青&nbsp;&nbsp;<BR>
鳥、黃鳥即(上次下鳥)鳥、(詹鳥)鳥，亦即大荒西經之青□&nbsp;&nbsp;<BR>
、黃□，說詳大荒西經該節注。&nbsp;&nbsp;<BR>
&nbsp;&nbsp;<BR>
丈夫國在維鳥北，其為人衣冠帶劍１。&nbsp;&nbsp;<BR>
&nbsp;&nbsp;<BR>
１　郭璞云：「殷帝太戊使王孟採藥，從西王母至此，&nbsp;&nbsp;<BR>
絕糧，不能進，食木實，衣木皮，終身無妻，而生二子&nbsp;&nbsp;<BR>
，從形中出，其父即死，是為丈夫民。」珂案：淮南子&nbsp;&nbsp;<BR>
□形篇有丈夫民；大荒西經亦云：「有丈夫之國。」太&nbsp;&nbsp;<BR>
平御覽捲三六一引玄中記云：「丈夫民。殷帝太戊使王&nbsp;&nbsp;<BR>
英採藥於西王母，至此絕糧，不能進，乃食木實，衣以&nbsp;&nbsp;<BR>
木皮。終身無妻，產子二人，從背脅間出，其父則死，&nbsp;&nbsp;<BR>
是為丈夫民。去玉門二萬里。」同書卷七九０引括地圖&nbsp;&nbsp;<BR>
文略同，唯「王英」仍作「王孟」，「從背脅間出」作&nbsp;&nbsp;<BR>
「從背間出」。&nbsp;&nbsp;<BR>
&nbsp;&nbsp;<BR>
女醜之尸，生而十日炙殺之１。在丈夫北。以右手鄣其&nbsp;&nbsp;<BR>
面２。十日居上，女醜居山之上。&nbsp;&nbsp;<BR>
&nbsp;&nbsp;<BR>
１　郝懿行云：「十日並出，炙殺女醜，於是堯乃命羿&nbsp;&nbsp;<BR>
射殺九日也。」珂案：此固郝推想之詞，然亦頗有此可&nbsp;&nbsp;<BR>
能；因十日並出事見於典籍者，除莊子齊物論「十日並&nbsp;&nbsp;<BR>
出，萬物皆照」，楚辭招魂「十日並（並原作代，據聞&nbsp;&nbsp;<BR>
一多楚辭校補改）出，流金礫石」及郭璞注海外東經引&nbsp;&nbsp;<BR>
竹書「胤甲居西河，十日並出」外，以淮南子本經篇所&nbsp;&nbsp;<BR>
著「堯之時，十日並出」事為最古。然所謂「炙殺」，&nbsp;&nbsp;<BR>
疑乃暴巫之像，女醜疑即女巫也。古天旱求雨，有暴巫&nbsp;&nbsp;<BR>
焚巫之舉。論衡明雩篇：「魯繆公之時，歲旱，繆公問&nbsp;&nbsp;<BR>
縣子：『寡人欲暴巫，奚如？』」左傳僖公二十一年：&nbsp;&nbsp;<BR>
「夏大旱，公（魯僖公□□珂）欲焚巫□。」是其證矣&nbsp;&nbsp;<BR>
。暴巫焚巫者，非暴巫焚巫也，乃以女巫飾為旱魃而暴&nbsp;&nbsp;<BR>
之焚之以禳災也，暴巫即暴魃也。女醜衣青（見大荒西&nbsp;&nbsp;<BR>
經），旱魃亦衣青（見大荒北經），是女醜飾為旱魃而&nbsp;&nbsp;<BR>
被暴也。下文「（女醜）以右手鄣其面」及「十日居上&nbsp;&nbsp;<BR>
，女醜居山之上」語，均被暴而不勝其楚毒之像。及十&nbsp;&nbsp;<BR>
日炙殺女醜，乃有「堯使羿」或堯自身上射九日之舉也&nbsp;&nbsp;<BR>
（說詳海外東經「湯谷十日」節注）。&nbsp;&nbsp;<BR>
&nbsp;&nbsp;<BR>
２　郭璞云：「蔽面。」珂案：大荒西經云：「有人衣&nbsp;&nbsp;<BR>
青，以袂蔽面，名曰女醜之尸。」郭注本此。&nbsp;&nbsp;<BR>
&nbsp;&nbsp;<BR>
巫咸國１在女醜北，右手操青蛇，左手操赤蛇，在登葆&nbsp;&nbsp;<BR>
山，群巫所從上下也２。&nbsp;&nbsp;<BR>
&nbsp;&nbsp;<BR>
１　珂案：大荒西經云：「大荒之中，有山名曰豐沮玉&nbsp;&nbsp;<BR>
門，日月所入。有靈山，巫咸、巫即、巫□、巫彭、巫&nbsp;&nbsp;<BR>
姑、巫真、巫禮、巫抵、巫謝、巫羅十巫，從此升降，&nbsp;&nbsp;<BR>
百藥爰在。」大荒南經云：「大荒之中，又有登備之山&nbsp;&nbsp;<BR>
。」郭璞註：「即登葆山，群巫所從上下也。」則巫咸&nbsp;&nbsp;<BR>
國者，乃一群巫師組織之國家也。世本作篇：「巫咸作&nbsp;&nbsp;<BR>
筮。」宋衷註：「巫咸，不知何時人。」而路史後紀三&nbsp;&nbsp;<BR>
乃謂神農使巫咸主筮，則巫咸神農時人也；御覽七九引&nbsp;&nbsp;<BR>
歸藏：「昔黃神與炎神爭鬥涿鹿之野，將戰，筮於巫咸&nbsp;&nbsp;<BR>
，曰：『果哉而有咎。』」則巫咸黃帝時人也；御覽捲&nbsp;&nbsp;<BR>
七二一引世本宋注云：「巫咸，堯臣也，以鴻術為帝堯&nbsp;&nbsp;<BR>
醫。」是巫咸又堯時人也：諸說不同。而御覽七九０引&nbsp;&nbsp;<BR>
外國圖云：「昔殷帝大戊使巫咸禱於山河，巫咸居於此&nbsp;&nbsp;<BR>
，是為巫咸民，去南海萬千里。」最為詳明。王逸注楚&nbsp;&nbsp;<BR>
辭離騷亦云：「巫咸，古神巫也，當殷中宗之世。」殷&nbsp;&nbsp;<BR>
中宗即殷帝大戊（史記殷本紀作太戊），是此巫咸，當&nbsp;&nbsp;<BR>
即是殷時巫咸也。然外國圖謂巫咸民去南海萬千里，又&nbsp;&nbsp;<BR>
與山海經所說西方之巫咸國抵牾：終莫可究詰矣。&nbsp;&nbsp;<BR>
&nbsp;&nbsp;<BR>
２　郭璞云：「採藥往來。」珂案：郭注蓋本大荒西經&nbsp;&nbsp;<BR>
「十巫從此升降，百藥爰在」為說，然細究之，「採藥&nbsp;&nbsp;<BR>
」只是群巫所作次要工作，其主要者，厥為下宣神旨，&nbsp;&nbsp;<BR>
上達民情。登葆山蓋天梯也，「群巫所從上下」者，「&nbsp;&nbsp;<BR>
上下」於此天梯也。說詳海內經「九丘建木」節注。&nbsp;&nbsp;<BR>
&nbsp;&nbsp;<BR>
並封１在巫咸東，其狀如彘，前後皆有首，黑２。&nbsp;&nbsp;<BR>
&nbsp;&nbsp;<BR>
１　珂案：大荒西經云：「有獸，左右有首，名曰屏蓬&nbsp;&nbsp;<BR>
。」周書王會篇云：「區陽以鱉封，鱉封者，若彘，前&nbsp;&nbsp;<BR>
後皆有首。」是並封、屏逢、鱉封皆聲之轉，實一物也&nbsp;&nbsp;<BR>
。聞一多伏羲考（見聞一多全集第一冊）謂並封、屏蓬&nbsp;&nbsp;<BR>
本字當作「並逢」，「並」與「逢」俱有合義，乃獸牝&nbsp;&nbsp;<BR>
牡相合之像也，其說甚是。推而言之，蛇之兩頭、鳥之&nbsp;&nbsp;<BR>
二首者，亦均並封、屏蓬之類，神話化遂為異形之物矣&nbsp;&nbsp;<BR>
。&nbsp;&nbsp;<BR>
&nbsp;&nbsp;<BR>
２　郭璞云：「今弩弦蛇亦此類也。」郝懿行云：「弩&nbsp;&nbsp;<BR>
弦蛇即兩頭蛇也，見爾雅釋地枳首蛇注。」珂案：爾雅&nbsp;&nbsp;<BR>
釋地枳首蛇郭璞注云：「岐頭蛇也。或曰今江東呼兩頭&nbsp;&nbsp;<BR>
蛇為越王約發，亦名弩弦。」&nbsp;&nbsp;<BR>
&nbsp;&nbsp;<BR>
女子國１在巫咸北，兩女子居，水２周之３。一曰居一&nbsp;&nbsp;<BR>
門中４。&nbsp;&nbsp;<BR>
&nbsp;&nbsp;<BR>
１　珂案：淮南子□形篇有女子民。大荒西經云：「有&nbsp;&nbsp;<BR>
女子之國。」三國誌魏志東夷傳云：「（沃沮）耆老言&nbsp;&nbsp;<BR>
：有一國亦在海中，純女無男。」後漢書東夷傳云：「&nbsp;&nbsp;<BR>
或傳其國有神井，窺之輒生子。」即此類也。&nbsp;&nbsp;<BR>
&nbsp;&nbsp;<BR>
２　珂案：御覽七九０引此經水下有外字。&nbsp;&nbsp;<BR>
&nbsp;&nbsp;<BR>
３　郭璞云：「有黃池，婦人入浴，出即懷妊矣。若生&nbsp;&nbsp;<BR>
男子，三歲輒死。周猶繞也。離騷曰：水周於堂下也。&nbsp;&nbsp;<BR>
」珂案：御覽三九五引外國圖云：「方丘之上，暑濕生&nbsp;&nbsp;<BR>
男子，三年而死。有黃水，婦人入浴，出則乳矣。去九&nbsp;&nbsp;<BR>
嶷二萬四千里。」蓋本郭注為說也。&nbsp;&nbsp;<BR>
&nbsp;&nbsp;<BR>
４　郝懿行云：「居一門中，蓋謂女國所居同一聚落也&nbsp;&nbsp;<BR>
。」珂案：郝說非也。所謂「居一門中」者，亦圖像如&nbsp;&nbsp;<BR>
此，猶「兩女子居，水周之」之為另一圖像然。&nbsp;&nbsp;<BR>
&nbsp;&nbsp;<BR>
軒轅之國１在此２窮山之際３，其不壽者八百歲。在女&nbsp;&nbsp;<BR>
子國北。人面蛇身４，尾交首上。&nbsp;&nbsp;<BR>
&nbsp;&nbsp;<BR>
１　珂案：大荒西經云：「有軒轅之國，江山之南棲為&nbsp;&nbsp;<BR>
吉，不壽者乃八百歲。」西次三經有軒轅之丘，郭注雲&nbsp;&nbsp;<BR>
：「黃帝居此。」&nbsp;&nbsp;<BR>
&nbsp;&nbsp;<BR>
２　失名云：「博物志無此字，太平御覽（捲七九０）&nbsp;&nbsp;<BR>
引經亦無此字。」郝懿行云：「經文此字疑衍。李善注&nbsp;&nbsp;<BR>
（文選）思玄賦引此經云：『在窮山之際。』史記五帝&nbsp;&nbsp;<BR>
紀索隱引此經同，並無此字。」&nbsp;&nbsp;<BR>
&nbsp;&nbsp;<BR>
３　郭璞云：「其國在山南邊也。大荒經曰：岷山之南&nbsp;&nbsp;<BR>
。」郝懿行云：「大荒西經說軒轅之國江山之南，此雲&nbsp;&nbsp;<BR>
岷山者，以大江出岷山故也。」&nbsp;&nbsp;<BR>
&nbsp;&nbsp;<BR>
４　珂案：古天神多為人面蛇身，舉其著者，如伏羲、&nbsp;&nbsp;<BR>
女媧、共工、相柳、□窳、貳負等是矣；或龍身人頭：&nbsp;&nbsp;<BR>
如雷神、燭龍、鼓等是矣，亦人面蛇身之同型也。此言&nbsp;&nbsp;<BR>
軒轅國人人面蛇身，固是神子之態，推而言之，古傳黃&nbsp;&nbsp;<BR>
帝或亦當作此形貌也。&nbsp;&nbsp;<BR>
&nbsp;&nbsp;<BR>
窮山１在其北，不敢西射，畏軒轅之丘２。在軒轅國北&nbsp;&nbsp;<BR>
。其丘方，四蛇相繞３。&nbsp;&nbsp;<BR>
&nbsp;&nbsp;<BR>
１　珂案：楚辭天問云：「阻窮西征，岩何越焉？化為&nbsp;&nbsp;<BR>
黃熊，巫何活焉？咸播□黍，莆□是營；何由並投，而&nbsp;&nbsp;<BR>
鯀疾修盈？」此數語自來多不得其解。自唐蘭天問「阻&nbsp;&nbsp;<BR>
窮西征」新解（禹貢半月刊第七捲第一二三期合刊）一&nbsp;&nbsp;<BR>
文出，謂「窮」即山海經海外西經「窮山」，「鯀尸剖&nbsp;&nbsp;<BR>
而生禹，其尸體遂化為黃熊而西征，被阻於窮山，卒越&nbsp;&nbsp;<BR>
岩而南，求活於諸巫」，乃豁然貫通焉。鯀所被「阻」&nbsp;&nbsp;<BR>
之「窮」，確即此窮山，因巫咸國在其南，去此不遠也&nbsp;&nbsp;<BR>
。&nbsp;&nbsp;<BR>
&nbsp;&nbsp;<BR>
２　郭璞云：「言敬畏黃帝威靈，故不敢向西而射也。&nbsp;&nbsp;<BR>
」珂案：軒轅之丘在西王母所居玉山之西四百八十里，&nbsp;&nbsp;<BR>
見西次三經。&nbsp;&nbsp;<BR>
&nbsp;&nbsp;<BR>
３　郭璞云：「繚繞□纏。」珂案：蓋護衛此丘也。&nbsp;&nbsp;<BR>
&nbsp;&nbsp;<BR>
此諸夭之野１，鸞鳥自歌，鳳鳥自舞；鳳皇卵，民食之&nbsp;&nbsp;<BR>
；甘露２，民飲之，所欲自從也３。百獸相與群居。在&nbsp;&nbsp;<BR>
四蛇北。其人兩手操卵食之，兩鳥居前導之４。&nbsp;&nbsp;<BR>
&nbsp;&nbsp;<BR>
１　郭璞云：「夭音妖。」郝懿行云：「經文此字亦衍&nbsp;&nbsp;<BR>
。夭郭音妖，蓋訛。夭野，大荒西經作沃野，是此經之&nbsp;&nbsp;<BR>
夭，乃沃字省文，郭注之妖乃沃字訛文也。諸夭，藝文&nbsp;&nbsp;<BR>
類聚九十九捲引作清沃，博物志作渚沃，淮南□形訓有&nbsp;&nbsp;<BR>
沃民。又雲『西方曰金丘，曰沃野』，高誘注云：『沃&nbsp;&nbsp;<BR>
猶白也，西方白故曰沃野。』案高說非也，沃野蓋謂其&nbsp;&nbsp;<BR>
地沃饒耳。」珂案：郝說是也。宋本郭注「夭音妖」，&nbsp;&nbsp;<BR>
妖字正作沃，藏經本同，蓋後人妄改作妖耳。然此「諸&nbsp;&nbsp;<BR>
夭之野」句下，疑文字尚有闕脫。下文「&nbsp;&nbsp;<BR>
鳳皇卵，民食之，甘露，民飲之」，與「其人兩手操卵&nbsp;&nbsp;<BR>
食之」，其「&nbsp;&nbsp;<BR>
民」其「人」維何？無由知也。大荒西經云：「有沃之&nbsp;&nbsp;<BR>
國，沃民是處；沃之野，鳳鳥之卵是食，甘露是飲。」&nbsp;&nbsp;<BR>
則其「民」沃民也。揆之張衡思玄賦：「超軒轅於西海&nbsp;&nbsp;<BR>
，跨汪氏之龍魚。」畢沅說汪氏系沃民之誤，良確；以&nbsp;&nbsp;<BR>
沃民之後，記有龍魚，故曰「跨沃民之龍魚」也。知經&nbsp;&nbsp;<BR>
文此句之下，當有「沃民」字樣，如以大荒西經「沃民&nbsp;&nbsp;<BR>
是處」補於其下，則處與舞為韻，亦天衣無縫也。淮南&nbsp;&nbsp;<BR>
子□形篇海外三十六國自西北至西南方白民之後有沃民&nbsp;&nbsp;<BR>
，以此。海外西經系自西南至西北方，方向適反，故諸&nbsp;&nbsp;<BR>
沃之野之後乃有白民之國。則居於此沃野之其「民」其&nbsp;&nbsp;<BR>
「人」，正當是自成一國之沃民也。&nbsp;&nbsp;<BR>
&nbsp;&nbsp;<BR>
２　珂案：太平御覽捲十二引瑞應圖云：「甘露者，美&nbsp;&nbsp;<BR>
露也；神露之精，仁瑞之澤，其凝如脂，其甘如飴，一&nbsp;&nbsp;<BR>
名膏露，一名天酒。」神異經西北經荒經云：「西北海&nbsp;&nbsp;<BR>
外，有人長二千里，兩腳中間相去千里，腹圍一千六百&nbsp;&nbsp;<BR>
裡，但日飲天酒五鬥。」原註：「張華曰：天酒，甘露&nbsp;&nbsp;<BR>
也。」&nbsp;&nbsp;<BR>
&nbsp;&nbsp;<BR>
３　郭璞云：「言滋味無所不有，所願得自在，此謂夭&nbsp;&nbsp;<BR>
野也。」珂案：郭注夭野，藏經本作沃野。大荒西經雲&nbsp;&nbsp;<BR>
：「有沃之國，沃民是處，沃之野，鳳鳥之卵是食，甘&nbsp;&nbsp;<BR>
露是飲。凡其所欲，其味盡存。爰有甘華、甘□、白柳&nbsp;&nbsp;<BR>
、視肉、三騅、璇瑰、瑤碧、白木、瑯□、白丹、青丹&nbsp;&nbsp;<BR>
。多銀鐵。鸞鳥自歌，鳳鳥自舞。爰有百獸，相群爰處&nbsp;&nbsp;<BR>
。是謂沃之野。」即此。&nbsp;&nbsp;<BR>
&nbsp;&nbsp;<BR>
４　郝懿行云：「亦言圖畫如此。」&nbsp;&nbsp;<BR>
&nbsp;&nbsp;<BR>
龍魚陵居在其北１，狀如狸２。一曰□３。即有神聖乘&nbsp;&nbsp;<BR>
此以行九野４。一曰鱉魚５在夭野北，其為魚也如鯉。&nbsp;&nbsp;<BR>
&nbsp;&nbsp;<BR>
１　郝懿行云：「龍魚，郭氏江賦作龍鯉，張衡思玄賦&nbsp;&nbsp;<BR>
仍作龍魚，淮南□形訓作(石龍)（按今本作□□□珂）魚&nbsp;&nbsp;<BR>
，高誘注云：『(石龍)魚如鯉魚也，有神聖者乘行九野，&nbsp;&nbsp;<BR>
在無繼民之南。(石龍)音蚌。』」珂案：龍魚，疑即海內&nbsp;&nbsp;<BR>
北經所記陵魚，蓋均神話傳說中人魚之類也。龍、陵一&nbsp;&nbsp;<BR>
聲之轉，一也；龍魚陵居，陵魚當亦因其既可居水，復&nbsp;&nbsp;<BR>
可居陵而號陵魚，二也；龍魚似鯉，謂之龍鯉，陵魚亦&nbsp;&nbsp;<BR>
似鯉，謂之陵鯉，三也；龍魚「一曰□」，爾雅釋魚雲&nbsp;&nbsp;<BR>
「鯢大者謂之□」，本草綱目雲「鯢魚，一名人魚」；&nbsp;&nbsp;<BR>
而「人面手足魚身在海中」之陵魚，正是人魚形貌，四&nbsp;&nbsp;<BR>
也。有此四者，故謂龍魚即海內北經所記之陵魚。&nbsp;&nbsp;<BR>
&nbsp;&nbsp;<BR>
２　郭璞云：「或曰：龍魚似狸，一角。」郝懿行云：&nbsp;&nbsp;<BR>
「狸當為鯉，字之訛。李善注（文選）江賦引此經云：&nbsp;&nbsp;<BR>
『龍鯉陵居，其狀如鯉，或曰龍魚一角也。』蓋並引郭&nbsp;&nbsp;<BR>
注。又注思玄賦引此經云：『龍魚陵居在北，狀如鯉。&nbsp;&nbsp;<BR>
』高誘注淮南□形訓亦云『如鯉魚也』，可證。」珂案&nbsp;&nbsp;<BR>
：郝說是也，王念孫校亦同郝說。宋本經文註釋鯉字均&nbsp;&nbsp;<BR>
作狸，藏經本註釋作狸，亦訛。&nbsp;&nbsp;<BR>
&nbsp;&nbsp;<BR>
３　郭璞云：「音遐。」畢沅云：「一作如□，言狀如&nbsp;&nbsp;<BR>
鯢魚有四腳也。爾雅（釋魚）云：『鯢大者謂之□。』&nbsp;&nbsp;<BR>
」&nbsp;&nbsp;<BR>
&nbsp;&nbsp;<BR>
４　郭璞云：「九域之野。」珂案：藝文類聚捲九十六&nbsp;&nbsp;<BR>
引郭氏圖讚曰：「龍魚一角，似鯉居陵；候時而出，神&nbsp;&nbsp;<BR>
聖攸乘；飛騖九域，乘雲上升。」可謂得其概要。&nbsp;&nbsp;<BR>
&nbsp;&nbsp;<BR>
５　郭璞云：「鱉音惡橫也。」郝懿行云：「注有訛字&nbsp;&nbsp;<BR>
，所未詳；明藏本作鱉，音猶也，亦訛。」珂案：宋本&nbsp;&nbsp;<BR>
郭注「鱉音」下空一字。&nbsp;&nbsp;<BR>
&nbsp;&nbsp;<BR>
白民之國１在龍魚北，白身被發２。有乘黃，其狀如狐&nbsp;&nbsp;<BR>
，其背上有角３，乘之壽二千歲４。&nbsp;&nbsp;<BR>
&nbsp;&nbsp;<BR>
１　珂案：淮南子□形篇有白民。大荒西經云：「有大&nbsp;&nbsp;<BR>
澤之長山。有白民之國（白民原作白氏，據宋本改□□&nbsp;&nbsp;<BR>
珂）。」即此。大荒東經云：「有白民之國。帝俊生帝&nbsp;&nbsp;<BR>
鴻，帝鴻生白民。白民銷姓，黍食，使四鳥：虎、豹、&nbsp;&nbsp;<BR>
熊、羆。」或當是另一國，非此。參見大荒東經「白民&nbsp;&nbsp;<BR>
國」節注２。&nbsp;&nbsp;<BR>
&nbsp;&nbsp;<BR>
２　郭璞云：「言其人體洞白。」珂案：淮南子□形篇&nbsp;&nbsp;<BR>
高誘注云：「&nbsp;&nbsp;<BR>
白民白身，民被發，發亦白。」&nbsp;&nbsp;<BR>
&nbsp;&nbsp;<BR>
３　郭璞云：「周書曰：『白民乘黃，似狐，背上有兩&nbsp;&nbsp;<BR>
角。』即飛黃也。淮南子曰：『天下有道，飛黃伏□。&nbsp;&nbsp;<BR>
』郝懿行云：「周書王會篇云：『乘黃似騏。』郭引作&nbsp;&nbsp;<BR>
似狐。初學記（捲二十九）引與郭同。博物志（外國）&nbsp;&nbsp;<BR>
亦作狐。兩角，初學記作肉角，皆所見本異也。郭又引&nbsp;&nbsp;<BR>
淮南子者，覽冥訓云：『青龍進駕，飛黃伏□。』乘黃&nbsp;&nbsp;<BR>
又即訾黃。漢書禮樂志云：『訾黃何不徠下？』應劭注&nbsp;&nbsp;<BR>
云：『訾黃一名乘黃，龍翼而馬身，黃帝乘之而仙。』&nbsp;&nbsp;<BR>
」&nbsp;&nbsp;<BR>
&nbsp;&nbsp;<BR>
４　珂案：初學記、博物志並作三千歲。&nbsp;&nbsp;<BR>
&nbsp;&nbsp;<BR>
肅慎之國１在白民北，有樹名曰雄２常３，先入伐４帝&nbsp;&nbsp;<BR>
，於此取之５。&nbsp;&nbsp;<BR>
&nbsp;&nbsp;<BR>
１　珂案：大荒北經云：「大荒之中，有山名曰不咸。&nbsp;&nbsp;<BR>
有肅慎氏之國。」淮南子□形篇有肅慎民。周書王會篇&nbsp;&nbsp;<BR>
云：「稷慎大麈。」孔晁注云：「稷慎，肅慎也。」&nbsp;&nbsp;<BR>
&nbsp;&nbsp;<BR>
２　郭璞云：「或作雒。」&nbsp;&nbsp;<BR>
&nbsp;&nbsp;<BR>
３　珂案：經文雄常，淮南子□形篇作雒棠，雲「雒棠&nbsp;&nbsp;<BR>
、武人在西北陬」，高誘注云：「皆日所入之山名也。&nbsp;&nbsp;<BR>
」疑非。雒棠當即此經之雄（郭雲「或作雒」）常，木&nbsp;&nbsp;<BR>
名也。&nbsp;&nbsp;<BR>
&nbsp;&nbsp;<BR>
４　珂案：宋本、吳寬抄本、毛□本、藏經本俱作代。&nbsp;&nbsp;<BR>
&nbsp;&nbsp;<BR>
５　郭璞云：「其俗無衣服，中國有聖帝代立者，則此&nbsp;&nbsp;<BR>
木生皮可衣也。」珂案：經文先入伐帝，於此取之，王&nbsp;&nbsp;<BR>
念孫云：「御覽東夷五（捲七八四）作『先人代帝，於&nbsp;&nbsp;<BR>
此取衣』，木部十（捲九六一）作『聖人代立，於此取&nbsp;&nbsp;<BR>
衣』。」珂案：據郭注，作「聖人代立，於此取衣」是&nbsp;&nbsp;<BR>
也。孫星衍校亦作「聖人代立，於此取衣」。如此始與&nbsp;&nbsp;<BR>
郭注相應。&nbsp;&nbsp;<BR>
&nbsp;&nbsp;<BR>
長股之國１在雄常北，被發２。一曰長腳３。&nbsp;&nbsp;<BR>
&nbsp;&nbsp;<BR>
１　珂案：大荒西經云：「西北海之外，赤水之東，有&nbsp;&nbsp;<BR>
長脛之國。」即長股國也。淮南子□形篇有長股民。&nbsp;&nbsp;<BR>
&nbsp;&nbsp;<BR>
２　郭璞云：「國在赤水東也。長臂人身如中人而臂長&nbsp;&nbsp;<BR>
二丈，以類推之，則此人腳過三丈矣。黃帝時至。或曰&nbsp;&nbsp;<BR>
，長腳人常負長臂人入海中捕魚也。」郝懿行云：「長&nbsp;&nbsp;<BR>
臂國已見海外南經。郭雲臂長二丈，二當為三，字之訛&nbsp;&nbsp;<BR>
也。初學記十九捲引郭氏讚云：『雙臂三丈，體如中人&nbsp;&nbsp;<BR>
；彼曷為者，長臂之人；修腳是負，捕魚海濱。』案修&nbsp;&nbsp;<BR>
足即長腳。郭注穆天子傳（捲二）云：『長腳人國，又&nbsp;&nbsp;<BR>
在赤海東。』謂是也。」珂案：郭注長股國「黃帝時至&nbsp;&nbsp;<BR>
」者，路史後紀五注引尸子云：「四夷之民有貫胸者，&nbsp;&nbsp;<BR>
深目者，長股者，黃帝之德皆致之。」蓋本此。&nbsp;&nbsp;<BR>
&nbsp;&nbsp;<BR>
３　郭璞云：「或曰有喬國，今伎家喬人，蓋像此身。&nbsp;&nbsp;<BR>
」吳任臣曰：「喬人，雙木續足之戲，今曰□□。」&nbsp;&nbsp;<BR>
&nbsp;&nbsp;<BR>
西方蓐收，左耳有蛇，乘兩龍１。&nbsp;&nbsp;<BR>
&nbsp;&nbsp;<BR>
１　郭璞曰：「金神也；人面、虎爪、白毛，執鉞。見&nbsp;&nbsp;<BR>
外傳。」&nbsp;&nbsp;<BR>
&nbsp;&nbsp;<BR>
　　　珂案：郭說蓐收，本國語晉語二文。晉語二云：&nbsp;&nbsp;<BR>
「虢公夢在廟，有神人面、白毛、虎爪，執鉞，立於西&nbsp;&nbsp;<BR>
阿，公懼而走。神曰：『無走。帝命曰：使晉襲於爾門&nbsp;&nbsp;<BR>
。』公拜稽首，覺，召史囂佔之，對曰：『如君之言，&nbsp;&nbsp;<BR>
則蓐收也，天之刑神也，天事官成。』公使囚之，且使&nbsp;&nbsp;<BR>
國人賀夢。……六年，虢乃亡。」此一刑戮之神，至山&nbsp;&nbsp;<BR>
海經西次三經又為司日入之神。西次三經云：「□山，&nbsp;&nbsp;<BR>
神蓐收居之，西望日之所入，其氣員，神紅光之所司也&nbsp;&nbsp;<BR>
。」郝懿行云：「紅光蓋即蓐收也。」近是。此神或以&nbsp;&nbsp;<BR>
為是少□之子。呂氏春秋孟秋篇「其神蓐收」高誘注雲&nbsp;&nbsp;<BR>
：「少□氏裔子曰該，皆（實？）有金德，死托祀為金&nbsp;&nbsp;<BR>
神。」或以為是少□之叔。左傳昭公二十九年：「少□&nbsp;&nbsp;<BR>
氏有四叔，曰重，曰該，曰修，曰熙，實能金木及水。&nbsp;&nbsp;<BR>
使重為句芒，該為蓐收，修及熙為玄冥。世不失職，遂&nbsp;&nbsp;<BR>
濟窮桑。」尚書大傳云：「西方之極，自流沙西至三危&nbsp;&nbsp;<BR>
之野，帝少□神蓐收司之。」蓐收，少□之佐也。楚辭&nbsp;&nbsp;<BR>
大招云：「魂乎無西，西方流沙，漭洋洋只；豕首縱目&nbsp;&nbsp;<BR>
，被發□只；長爪踞牙，俟笑狂只。」王逸註：「此蓋&nbsp;&nbsp;<BR>
蓐收神之狀也。」則在世人心目中，此一刑戮之神，又&nbsp;&nbsp;<BR>
倍增其獰猛之氣矣。&nbsp;&nbsp;<BR>
&nbsp;&nbsp;<BR>
&nbsp;&nbsp;<BR>
&nbsp;&nbsp;<BR>
&nbsp;&nbsp;<BR>
--&nbsp;&nbsp;<BR>
&nbsp;&nbsp;天地不仁&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;諸行無常&nbsp;&nbsp;<BR>
&nbsp;&nbsp;<BR>
※&nbsp;來源:﹒The&nbsp;unknown&nbsp;SPACE&nbsp;bbs.mit.edu﹒[FROM:&nbsp;156.153.255.242]&nbsp;&nbsp;<BR>
&nbsp;<BR>
--------------------------------------------------------------------------------&nbsp;<BR>
&nbsp;<BR>
[本討論區]&nbsp;[分類討論區]&nbsp;[全部討論區]　&nbsp;&nbsp;討論區&nbsp;<BR>
&nbsp;<BR>
--&nbsp;<BR>
※&nbsp;來源:•BBS&nbsp;水木清華站&nbsp;bbs.net.tsinghua.edu.cn•[FROM:&nbsp;203.207.223.224]&nbsp;<BR>
<A HREF="00000005.htm">上一篇</A>
<A HREF='javascript:history.go(-1)'>返回上一頁</A>
<A HREF="index.htm">回到目錄</A>
<A HREF="#top">回到頁首</A>
<A HREF="00000007.htm">下一篇</A>
</H1></CENTER>
<CENTER><H1>BBS水木清華站︰精華區</H1></CENTER>
</BODY></HTML>