<HTML>
<HEAD>
<TITLE>BBS水木清華站︰精華區</TITLE>
</HEAD>
<BODY>
<CENTER><H1>BBS水木清華站︰精華區</H1></CENTER>
<A Name="top"></a>
發信人:&nbsp;Ranma&nbsp;(亂馬貓),&nbsp;信區:&nbsp;Mud_Builder&nbsp;&nbsp;&nbsp;&nbsp;&nbsp;&nbsp;&nbsp;&nbsp;<BR>
標&nbsp;&nbsp;題:&nbsp;轉載&nbsp;&nbsp;山海經&nbsp;8/18&nbsp;&nbsp;<BR>
發信站:&nbsp;BBS&nbsp;水木清華站&nbsp;(Sat&nbsp;Sep&nbsp;18&nbsp;23:55:41&nbsp;1999)&nbsp;<BR>
&nbsp;<BR>
[本討論區]&nbsp;[分類討論區]&nbsp;[全部討論區]　&nbsp;&nbsp;討論區&nbsp;<BR>
&nbsp;<BR>
--------------------------------------------------------------------------------&nbsp;<BR>
&nbsp;<BR>
發信人:&nbsp;trajan&nbsp;(笨),&nbsp;信區:&nbsp;History&nbsp;&nbsp;<BR>
標&nbsp;&nbsp;題:&nbsp;山海經&nbsp;8/18&nbsp;&nbsp;<BR>
發信站:&nbsp;The&nbsp;unknown&nbsp;SPACE&nbsp;(Fri&nbsp;Mar&nbsp;26&nbsp;16:09:53&nbsp;1999),&nbsp;站內信件&nbsp;&nbsp;<BR>
&nbsp;&nbsp;<BR>
山海經海經新釋卷三&nbsp;&nbsp;<BR>
　　山海經第八&nbsp;&nbsp;<BR>
　　　　海外北經&nbsp;&nbsp;<BR>
&nbsp;&nbsp;<BR>
海外自東北陬至西北陬者１。&nbsp;&nbsp;<BR>
&nbsp;&nbsp;<BR>
１　畢沅云：「淮南子□形訓雲『自東北至西北陬』同&nbsp;&nbsp;<BR>
，而起□踵民，終無繼民，與此文正倒。疑淮南子當作&nbsp;&nbsp;<BR>
自西北方至東南方，或傳寫之誤也。」珂案：畢說非也&nbsp;&nbsp;<BR>
；淮南子文不誤，此文自誤。此云：「自東北陬至西北&nbsp;&nbsp;<BR>
陬」，則文中諸國均應西向。今既雲「□□國在其東」&nbsp;&nbsp;<BR>
，可見應是「自西北陬至東北陬」，「東」「西」二字&nbsp;&nbsp;<BR>
適倒。且海外西經「自西南陬至西北陬」起滅蒙鳥，終&nbsp;&nbsp;<BR>
長股國，長股國自應在西北陬；今既雲「無綮之國在長&nbsp;&nbsp;<BR>
股東」，則無綮之國豈非西北陬之國而何？淮南子自東&nbsp;&nbsp;<BR>
北至西北方，故起□踵民，終無繼民；此與相反，故起&nbsp;&nbsp;<BR>
無綮之國（無繼民），終□踵國。&nbsp;&nbsp;<BR>
&nbsp;&nbsp;<BR>
無綮之國１在長股東，為人無綮２。&nbsp;&nbsp;<BR>
&nbsp;&nbsp;<BR>
１　郭璞云：「音啟，或作綮。」畢沅云：「說文無&nbsp;&nbsp;<BR>
綮(糸改月)字，當為綮，或作啟、繼皆是。廣雅作無啟，&nbsp;&nbsp;<BR>
淮南子作無繼民，高誘注云：『其人蓋無嗣也，北方之&nbsp;&nbsp;<BR>
國也。』與郭義異。字林始有綮字，雲(月專)腸，見廣韻&nbsp;&nbsp;<BR>
。郭蓋以此為說，其實非古字古義也。」珂案：畢說是&nbsp;&nbsp;<BR>
也，當從廣雅作無啟；無啟，無繼也，正高誘注淮南子&nbsp;&nbsp;<BR>
所謂「其人蓋無嗣也」之義。無嗣而有國，當因其人能&nbsp;&nbsp;<BR>
如郭注所云「死百廿歲乃復更生」，實不死也。大荒北&nbsp;&nbsp;<BR>
經有繼無民，又雲「無繼子食魚」，「繼無」自是「無&nbsp;&nbsp;<BR>
繼」之倒，王念孫、郝懿行並校作無繼，則此「無綮之&nbsp;&nbsp;<BR>
國」者，尤可證其當作「無啟之國」也。&nbsp;&nbsp;<BR>
&nbsp;&nbsp;<BR>
２　郭璞云：「綮，肥腸也。其人穴居，食土，無男女&nbsp;&nbsp;<BR>
，死即□之，其心不朽，死百廿歲乃復更生。」珂案：&nbsp;&nbsp;<BR>
郭注「綮，肥腸也」，肥腸當為腓腸，即脛骨後之肉，&nbsp;&nbsp;<BR>
今俗呼為小腿肚者是。然綮應作啟，已如上說，郭注因&nbsp;&nbsp;<BR>
綮為說，不免失之。大荒北經云：「有繼無民，繼無民&nbsp;&nbsp;<BR>
任姓，無骨子，食氣魚。」即無啟之國也。博物誌異人&nbsp;&nbsp;<BR>
云：「無綮民，居穴食土，無男女，死埋之，其心不朽&nbsp;&nbsp;<BR>
，百年還化為人。細民，其肝不朽，百年而化為人，皆&nbsp;&nbsp;<BR>
穴居處。二國同類也。」無綮民自本郭注為說，又增細&nbsp;&nbsp;<BR>
民。而酉陽雜俎於此二說外，復增錄民，云：「錄民，&nbsp;&nbsp;<BR>
膝不朽，埋之百二十年化為人。」則未免有重床疊屋之&nbsp;&nbsp;<BR>
感矣。&nbsp;&nbsp;<BR>
&nbsp;&nbsp;<BR>
鍾山之神，名曰燭陰１，視為晝，瞑為夜，吹為冬，呼&nbsp;&nbsp;<BR>
為夏，不飲，不食，不息，息為風２，身長千３裡。在&nbsp;&nbsp;<BR>
無綮之東。其為物，人面，蛇身，赤色，居鍾山下４。&nbsp;&nbsp;<BR>
&nbsp;&nbsp;<BR>
１　郭璞云：「燭龍也，是燭九陰，因名雲。」珂案：&nbsp;&nbsp;<BR>
大荒北經云：「西北海之外，赤水之北，有章尾山。有&nbsp;&nbsp;<BR>
神，人面蛇身而赤，直目正乘。其瞑乃晦，其視乃明。&nbsp;&nbsp;<BR>
不食，不寢，不息，風雨是謁。是燭九陰，是謂燭龍。&nbsp;&nbsp;<BR>
」燭龍之稱燭陰，蓋以此矣；章、鍾則一聲之轉也。楚&nbsp;&nbsp;<BR>
辭天問云：「日安不到？燭龍何耀？」大荒北經郭璞注&nbsp;&nbsp;<BR>
引詩含神霧云：「天不足西北，無有陰陽消息，故有龍&nbsp;&nbsp;<BR>
銜火精（火字原脫，據李善注雪賦引補）以往照天門中&nbsp;&nbsp;<BR>
也。」此所謂「燭陰」也。鍾山以其不見日，故常寒，&nbsp;&nbsp;<BR>
此大招之所謂「魂乎無北，北有寒山，□龍（燭龍）艷&nbsp;&nbsp;<BR>
只」之「寒山」也。古小說鉤沉輯玄中記云：「北方有&nbsp;&nbsp;<BR>
鍾山焉，山上有石首如人首，左目為日，右目為月，開&nbsp;&nbsp;<BR>
左目為晝，閉右目為夜；開口為春夏，閉口為秋冬。」&nbsp;&nbsp;<BR>
此「人面蛇身」之鍾山山神雖已化為「石首」，然其神&nbsp;&nbsp;<BR>
力固猶昨也。說者謂此神當即是原始的開闢神，徵於任&nbsp;&nbsp;<BR>
□述異記：「先儒說：盤古氏泣為江河，氣為風，聲為&nbsp;&nbsp;<BR>
雷，目瞳為電。古說：盤古氏喜為晴，怒為陰。」廣博&nbsp;&nbsp;<BR>
物志捲九引五運歷年記（三國吳徐整著）：「盤古之君&nbsp;&nbsp;<BR>
，龍首蛇身，噓為風雨，吹為雷電，開目為晝，閉目為&nbsp;&nbsp;<BR>
夜。」信然。盤古蓋後來傳說之開闢神也。&nbsp;&nbsp;<BR>
&nbsp;&nbsp;<BR>
２　郭璞云：「息，氣息也。」王念孫云：「御覽時序&nbsp;&nbsp;<BR>
十二（捲二七）作息則為風。」&nbsp;&nbsp;<BR>
&nbsp;&nbsp;<BR>
３　王念孫云：「類聚鱗介部（捲九六）千上有三字。&nbsp;&nbsp;<BR>
」&nbsp;&nbsp;<BR>
&nbsp;&nbsp;<BR>
４　郭璞云：「淮南子曰：『龍身一足。』」珂案：淮&nbsp;&nbsp;<BR>
南子□形篇云：「燭龍在雁門北，蔽於委羽之山，不見&nbsp;&nbsp;<BR>
日；其神人面龍身而無足。」是郭所引也；一字訛。&nbsp;&nbsp;<BR>
&nbsp;&nbsp;<BR>
一目國１在其東，一目中其面而居。一曰有手足２。&nbsp;&nbsp;<BR>
&nbsp;&nbsp;<BR>
１　珂案：淮南子□形篇有一目民。大荒北經云：「有&nbsp;&nbsp;<BR>
人一目，當面中生。一曰是威姓，少昊之子，食黍。」&nbsp;&nbsp;<BR>
即此。海內北經云：「鬼國在貳負之尸北，為物人面而&nbsp;&nbsp;<BR>
一目。」鬼、威音近，當亦是一目國也。論衡訂鬼篇引&nbsp;&nbsp;<BR>
山海經（今本無）云：「北方有鬼國，說螭者謂之龍物&nbsp;&nbsp;<BR>
也。」何所謂「龍物」，則語焉而不詳也。&nbsp;&nbsp;<BR>
&nbsp;&nbsp;<BR>
２　郝懿行云：「有手足三字疑有訛。」珂案：「一曰&nbsp;&nbsp;<BR>
有手足」五字，或涉下文「柔利國在一目東，為人一手&nbsp;&nbsp;<BR>
一足」而衍。&nbsp;&nbsp;<BR>
&nbsp;&nbsp;<BR>
柔利國１在一目東，為人一手一足，反□２，曲足居上&nbsp;&nbsp;<BR>
３。一雲留利之國４，人足反折５。&nbsp;&nbsp;<BR>
&nbsp;&nbsp;<BR>
１　珂案：大荒北經云：「有牛黎之國。有人無骨，儋&nbsp;&nbsp;<BR>
耳之子。」即柔利國也，牛黎、柔利音皆相近；儋耳即&nbsp;&nbsp;<BR>
聶耳也。博物誌異人云：「&nbsp;&nbsp;<BR>
子利國人，一手二足，拳反曲。」子當為柔，二當為一&nbsp;&nbsp;<BR>
，並字形之訛也。&nbsp;&nbsp;<BR>
&nbsp;&nbsp;<BR>
２　珂案：□，古膝字，宋本、藏經本並作膝。&nbsp;&nbsp;<BR>
&nbsp;&nbsp;<BR>
&nbsp;<BR>
３　郭璞云：「一腳一手反捲曲也。」&nbsp;&nbsp;<BR>
&nbsp;&nbsp;<BR>
４　珂案：留、柔之聲亦相近。&nbsp;&nbsp;<BR>
&nbsp;&nbsp;<BR>
５　郝懿行云：「足反捲曲，有似折也。」&nbsp;&nbsp;<BR>
&nbsp;&nbsp;<BR>
共工１之臣曰相柳氏２，九首，以食於九山３。相柳之&nbsp;&nbsp;<BR>
所抵，厥為澤溪４。禹殺相柳，其血腥，不可以樹五穀&nbsp;&nbsp;<BR>
種５。禹厥之，三仞三沮６，乃以為眾帝７之台８。在&nbsp;&nbsp;<BR>
崑崙之北９，柔利之東。相柳者，九首人面，蛇身而青&nbsp;&nbsp;<BR>
。不敢北射，畏共工之台１０。台在其東。台四方，隅&nbsp;&nbsp;<BR>
有一蛇，虎色１１，首衝南方１２。&nbsp;&nbsp;<BR>
&nbsp;&nbsp;<BR>
１　郭璞云：「共工，霸九州者。」珂案：郭注乃本國&nbsp;&nbsp;<BR>
語魯語「共工氏之伯九有也」為說，然乃以歷史釋神話&nbsp;&nbsp;<BR>
，非是。共工乃古天神名，與顓頊爭為帝者。淮南子天&nbsp;&nbsp;<BR>
文篇云：「昔共工與顓頊爭為帝，怒而觸不周之山，天&nbsp;&nbsp;<BR>
柱折，地維絕。天傾西北，故日月星辰移焉；地不滿東&nbsp;&nbsp;<BR>
南，故水潦塵埃歸焉。」即此共工。兵略篇又云：「共&nbsp;&nbsp;<BR>
工為水害，故顓頊誅之。」史記律書亦云：「顓頊有共&nbsp;&nbsp;<BR>
&nbsp;<BR>
工之陣以平水害。」則此天神共工乃水神也。其與「爭&nbsp;&nbsp;<BR>
為帝」之對像，諸書所記不一，或曰高辛，見於淮南子&nbsp;&nbsp;<BR>
原道篇；或曰神農，見於□玉集捲十二壯力篇引淮南子&nbsp;&nbsp;<BR>
；或曰祝融，見於史記司馬貞補三皇本紀；或曰女媧，&nbsp;&nbsp;<BR>
見於路史太昊紀：然要以「與顓頊爭為帝」之說為近古&nbsp;&nbsp;<BR>
。顓頊，黃帝之裔孫也（山海經海內經）；而國語周語&nbsp;&nbsp;<BR>
韋昭註：「賈侍中云：共工諸侯，炎帝之後，姜姓也。&nbsp;&nbsp;<BR>
」（亦本山海經海內經）：則共工與顓頊之爭，亦黃炎&nbsp;&nbsp;<BR>
鬥爭之餘緒也。共工觸山，「折天柱，絕地維」，打破&nbsp;&nbsp;<BR>
為顓頊所統治之舊世界，使世界局面為之改觀，雖曰「&nbsp;&nbsp;<BR>
不勝」（淮南子兵略篇、論衡談天篇、楚辭天問王逸注&nbsp;&nbsp;<BR>
等）亦足見其「猛志固常在」（陶潛讀山海經）之鬥爭&nbsp;&nbsp;<BR>
精神矣，謂共工為「不死」，為「勝利的英雄」（毛澤&nbsp;&nbsp;<BR>
東同志漁家傲反第一次大「圍剿」註釋按語），誰曰不&nbsp;&nbsp;<BR>
宜？然或又傳共工有與禹之鬥爭。荀子成相篇云：「禹&nbsp;&nbsp;<BR>
有功，抑下鴻，闢除民害逐共工。」禹亦黃帝系之人物&nbsp;&nbsp;<BR>
也（山海經海內經：「黃帝生駱明，駱明生白馬，白馬&nbsp;&nbsp;<BR>
是為鯀。」鯀，禹父也），共工與禹之鬥爭，亦應是黃&nbsp;&nbsp;<BR>
炎鬥爭之餘緒。然神話演而至此，禹已成為眾所公認之&nbsp;&nbsp;<BR>
治水英雄，民間傳說與古籍記載咸無異辭，於是站在治&nbsp;&nbsp;<BR>
水對立面而與禹作鬥爭之共工，乃不能不居於反面人物&nbsp;&nbsp;<BR>
之地位。故山海經乃有禹攻共工國山（大荒西經），此&nbsp;&nbsp;<BR>
則雲禹殺共工之臣相柳，均成相篇所謂「闢除民害」之&nbsp;&nbsp;<BR>
意也。則共工者，應視其所與周旋之人物而定其正反，&nbsp;&nbsp;<BR>
非可一概而論，始符毛澤東同志按語「諸說不同。我取&nbsp;&nbsp;<BR>
……」精神，亦已明矣。&nbsp;&nbsp;<BR>
&nbsp;&nbsp;<BR>
２　珂案：大荒北經云：「共工臣名曰相繇，九首蛇身&nbsp;&nbsp;<BR>
，自環，食於九土。其所□所尼，即為源澤。不辛乃苦&nbsp;&nbsp;<BR>
，百獸莫能處。禹湮洪水，殺相繇。其血腥臭，不可生&nbsp;&nbsp;<BR>
谷，其地多水，不可居也。禹湮之，三仞三沮。乃以為&nbsp;&nbsp;<BR>
池，群帝因是以為台。在崑崙之北。」即此相柳也。楚&nbsp;&nbsp;<BR>
辭天問云：「雄虺九首，□忽焉在？」王逸注云：「虺&nbsp;&nbsp;<BR>
，蛇別名也，言有雄虺，一身九頭。」疑亦此也。&nbsp;&nbsp;<BR>
&nbsp;&nbsp;<BR>
３　郭璞云：「頭各自食一山之物，言貪暴難饜。」&nbsp;&nbsp;<BR>
&nbsp;&nbsp;<BR>
４　郭璞云：「抵，觸；厥，掘（宋本作抵－－珂）也&nbsp;&nbsp;<BR>
，音撅。」珂案：經文澤溪，王念孫云：「御覽作溪潭&nbsp;&nbsp;<BR>
。」今影宋本御覽捲六四七作溪澤。又經文厥，王念孫&nbsp;&nbsp;<BR>
注云：「厥亦觸也。」&nbsp;&nbsp;<BR>
&nbsp;&nbsp;<BR>
５　王念孫云：「御覽無五字。」珂案：今影宋本御覽&nbsp;&nbsp;<BR>
捲六四七作「&nbsp;&nbsp;<BR>
不可以樹聲(耳改木)」；聲(耳改木)，字書不載，疑即谷字&nbsp;&nbsp;<BR>
之訛，無「五」字。&nbsp;&nbsp;<BR>
&nbsp;&nbsp;<BR>
６　郭璞云：「掘塞之而土三沮滔，言其血膏浸潤壞也&nbsp;&nbsp;<BR>
。」郝懿行云：「注滔蓋陷字之訛。」珂案：毛□本滔&nbsp;&nbsp;<BR>
正改作陷字。&nbsp;&nbsp;<BR>
&nbsp;&nbsp;<BR>
７　珂案：眾帝，指帝堯、帝嚳等古帝。&nbsp;&nbsp;<BR>
&nbsp;&nbsp;<BR>
８　郭璞云：「言地潤濕，唯可積土以為台觀。」郝懿&nbsp;&nbsp;<BR>
行云：「海內北經云：『帝堯台、帝嚳台、帝丹朱台、&nbsp;&nbsp;<BR>
帝舜台，在崑崙東北。』郭注亦引此經為說。」&nbsp;&nbsp;<BR>
&nbsp;&nbsp;<BR>
９　郭璞云：「此崑崙山在海外者。」郝懿行云：「海&nbsp;&nbsp;<BR>
內北經云：『&nbsp;&nbsp;<BR>
台四方，在崑崙東北。』是此崑崙亦在海內者，郭注恐&nbsp;&nbsp;<BR>
非。」&nbsp;&nbsp;<BR>
&nbsp;&nbsp;<BR>
１０郝懿行云：「臣避君也。」珂案：射者畏共工之台&nbsp;&nbsp;<BR>
共工威靈，故不敢北射，猶海外西經云：「窮山在其北&nbsp;&nbsp;<BR>
，不敢西射，畏軒轅之丘。」郝懿行謂臣避君，非也。&nbsp;&nbsp;<BR>
&nbsp;&nbsp;<BR>
１１郝懿行云：「虎文也。」&nbsp;&nbsp;<BR>
&nbsp;&nbsp;<BR>
１２郭璞云：「衝，猶向也。」&nbsp;&nbsp;<BR>
&nbsp;&nbsp;<BR>
深目國１在其東，為人舉一手一目２，在共工台東。&nbsp;&nbsp;<BR>
&nbsp;&nbsp;<BR>
１　珂案：淮南子□形篇有深目民；大荒北經云：「有&nbsp;&nbsp;<BR>
人方食魚，名曰深目之國，□姓，食魚。」即此。郭注&nbsp;&nbsp;<BR>
「貫匈國」（見海外南經）引尸子曰：「四方之民，有&nbsp;&nbsp;<BR>
貫匈者，有深目者，有長肱（路史後紀五注引作長股□&nbsp;&nbsp;<BR>
□珂）者，黃帝之德嘗致之。」則傳說由來遠矣。&nbsp;&nbsp;<BR>
&nbsp;&nbsp;<BR>
２　郭璞云：「一作曰。」郝懿行云：「一目作一曰連&nbsp;&nbsp;<BR>
下讀是也。」珂案：「為人舉一手」，是圖畫所見之像&nbsp;&nbsp;<BR>
如此，「深目」非「一目」，「一目」正當作「一曰」&nbsp;&nbsp;<BR>
連下讀為是。然「為人舉一手」，猶有說者。山海經所&nbsp;&nbsp;<BR>
記海外各國，非異形即異稟，無由「舉一手」即列為一&nbsp;&nbsp;<BR>
國之特徵者。疑「為人」下，尚脫「深目」二字，「為&nbsp;&nbsp;<BR>
人深目、舉一手」，即與經記諸國之體例相符矣。&nbsp;&nbsp;<BR>
&nbsp;&nbsp;<BR>
無腸之國１在深目東２，其為人長而無腸３。&nbsp;&nbsp;<BR>
&nbsp;&nbsp;<BR>
１　珂案：大荒北經云：「又有無腸之國，是任姓，無&nbsp;&nbsp;<BR>
繼子，食魚。」淮南子□形篇有無腸民。&nbsp;&nbsp;<BR>
&nbsp;&nbsp;<BR>
２　郭璞云：「一作南。」&nbsp;&nbsp;<BR>
&nbsp;&nbsp;<BR>
３　郭璞云：「為人長大，腹內無腸，所食之物直通過&nbsp;&nbsp;<BR>
。」郝懿行云：「神異經云：『有人知往，有腹無五藏&nbsp;&nbsp;<BR>
，直而不旋，食物徑過。』疑即斯人也。」&nbsp;&nbsp;<BR>
&nbsp;&nbsp;<BR>
聶耳之國１在無腸國東，使兩文虎２，為人兩手聶其耳&nbsp;&nbsp;<BR>
３。縣居海水中４，及水所出入奇物５。兩虎在其東６&nbsp;&nbsp;<BR>
。&nbsp;&nbsp;<BR>
&nbsp;&nbsp;<BR>
１　珂案：大荒北經云：「有儋耳之國，任姓，禺號子&nbsp;&nbsp;<BR>
，食谷。」即此。淮南子□形篇無聶耳國，而云：「誇&nbsp;&nbsp;<BR>
父耽耳在其北方。」是耽耳即儋耳，亦即此經聶耳也。&nbsp;&nbsp;<BR>
大荒北經雲「禺號子」者，禺號即禺(豸虎)，乃東海海神&nbsp;&nbsp;<BR>
。大荒東經云：「黃帝生禺(豸虎)，禺(豸虎)生禺京，禺京&nbsp;&nbsp;<BR>
處北海，禺(豸虎)處東海，是為海神。」郭璞云：「一本&nbsp;&nbsp;<BR>
作號。」即此禺號也。&nbsp;&nbsp;<BR>
&nbsp;&nbsp;<BR>
２　珂案：文虎，雕虎；已見海外南經郭璞注。&nbsp;&nbsp;<BR>
&nbsp;&nbsp;<BR>
３　郭璞云：「言耳長，行則以手攝持之也；音諾頰反&nbsp;&nbsp;<BR>
。」珂案：唐李冗獨異志云：「山海經有大耳國，其人&nbsp;&nbsp;<BR>
寢，常以一耳為席，一耳為衾。」則傳說演變，誇張又&nbsp;&nbsp;<BR>
甚矣。&nbsp;&nbsp;<BR>
&nbsp;&nbsp;<BR>
４　郭璞云：「縣，猶邑也。」珂案：初學記捲六引此&nbsp;&nbsp;<BR>
經作「懸居赤水中」。縣，懸本字；「縣居海水中」者&nbsp;&nbsp;<BR>
，言聶耳國所居乃孤懸於海中之島也；郭以邑釋縣，殊&nbsp;&nbsp;<BR>
未諦。&nbsp;&nbsp;<BR>
&nbsp;&nbsp;<BR>
５　郭璞云：「言盡規有之。」珂案：藏經本「奇物」&nbsp;&nbsp;<BR>
作「奇怪物」。&nbsp;&nbsp;<BR>
&nbsp;&nbsp;<BR>
６　珂案：兩虎，即上文聶耳國所使兩文虎；在其東，&nbsp;&nbsp;<BR>
在聶耳國之東，蓋圖像如此。&nbsp;&nbsp;<BR>
&nbsp;&nbsp;<BR>
誇父１與日逐走，入日２。渴欲得飲，飲於河渭；河渭&nbsp;&nbsp;<BR>
不足，北飲大澤３。未至，道渴而死。□４其杖５，化&nbsp;&nbsp;<BR>
為鄧林６。&nbsp;&nbsp;<BR>
&nbsp;&nbsp;<BR>
１　珂案：大荒北經云：「大荒之中，有山，名曰成都&nbsp;&nbsp;<BR>
載天。有人珥兩黃蛇，把兩黃蛇，名曰誇父。后土生信&nbsp;&nbsp;<BR>
，信生誇父，誇父不量力，欲追日景，逮之於禺谷。將&nbsp;&nbsp;<BR>
飲河而不足也，將走大澤，未至，死於此。」即此一神&nbsp;&nbsp;<BR>
話之異文。其言「后土生信，信生誇父」，而海內經記&nbsp;&nbsp;<BR>
「炎帝生炎居，炎居生節並，節並生戲器，戲器生祝融&nbsp;&nbsp;<BR>
，祝融生共工，共工生后土」，則誇父者，炎帝之裔也&nbsp;&nbsp;<BR>
&nbsp;<BR>
。以義求之，蓋古之大人（&nbsp;&nbsp;<BR>
誇，大；父，男子美稱）也。共工之力，能以摧山；「&nbsp;&nbsp;<BR>
土伯九約，其角□□」（見楚辭招魂，王逸註：「土伯&nbsp;&nbsp;<BR>
，后土之侯伯」）；而姜姓之蚩尤，亦「獸身人語，銅&nbsp;&nbsp;<BR>
頭鐵額」（御覽捲七八引龍魚河圖）、「&nbsp;&nbsp;<BR>
齒長二寸」（述異記）：是炎帝裔屬中，頗不乏魁梧奇&nbsp;&nbsp;<BR>
偉之巨人也。&nbsp;&nbsp;<BR>
&nbsp;&nbsp;<BR>
２　郭璞云：「言及於日將入也；逐音冑。」郝懿行雲&nbsp;&nbsp;<BR>
「北堂書鈔一百三十三捲，李善注（文選）西京賦、鸚&nbsp;&nbsp;<BR>
鵡賦及張協七命引此經並作『與日競走』，初學記一捲&nbsp;&nbsp;<BR>
引此經作『逐日』，史記禮書裴□集解引此經作『與日&nbsp;&nbsp;<BR>
逐走，日入』，並與今本異。」王念孫云：「御覽天部&nbsp;&nbsp;<BR>
三（捲三，影宋本作逐日□□珂）、服用十二（捲七一&nbsp;&nbsp;<BR>
０）作競走，妖異三（捲八八七）作競走，（文選）阮&nbsp;&nbsp;<BR>
籍孤懷詩注引作誇父與日競逐而渴死，其杖化為鄧林，&nbsp;&nbsp;<BR>
七命注引作競走，書鈔服飾二（捲一三三）作競走，酒&nbsp;&nbsp;<BR>
食三（捲一四四）同。」珂案：競、逐互見，是一本作&nbsp;&nbsp;<BR>
競也。又經文入日，何焯校本作日入，黃丕烈、周叔□&nbsp;&nbsp;<BR>
校同。&nbsp;&nbsp;<BR>
&nbsp;&nbsp;<BR>
３　珂案：海內西經云：「大澤方百里，群鳥所生及所&nbsp;&nbsp;<BR>
解，在□門北。」大荒北經云：「有大澤方千里，群鳥&nbsp;&nbsp;<BR>
所解。」即此大澤。畢沅以為即古之翰海，疑是。&nbsp;&nbsp;<BR>
&nbsp;&nbsp;<BR>
４　珂案：□，古棄字。&nbsp;&nbsp;<BR>
&nbsp;&nbsp;<BR>
５　郝懿行云：「列子湯問篇『棄其杖』下，有『尸膏&nbsp;&nbsp;<BR>
肉所浸』五字。」&nbsp;&nbsp;<BR>
&nbsp;&nbsp;<BR>
６　郭璞云：「誇父者，蓋神人之名也；其能及日景而&nbsp;&nbsp;<BR>
傾河渭，豈以走飲哉，寄用於走飲耳。幾乎不疾而速，&nbsp;&nbsp;<BR>
不行而至者矣。此以一體為萬殊，存亡代謝，寄鄧林而&nbsp;&nbsp;<BR>
□形，惡得尋其靈化哉！」畢沅云：「鄧林即桃林也，&nbsp;&nbsp;<BR>
鄧、桃音相近。高誘注淮南子（□形篇）云：『鄧，猶&nbsp;&nbsp;<BR>
木。』是也。列子（湯問篇）云：『鄧林彌廣數千里。&nbsp;&nbsp;<BR>
』蓋即中山經（中次六經）所云『誇父之山，北有桃林&nbsp;&nbsp;<BR>
』矣。其地則楚之北境也。」&nbsp;&nbsp;<BR>
&nbsp;&nbsp;<BR>
博父國１在聶耳東，其為人大，右手操青蛇，左手操黃&nbsp;&nbsp;<BR>
蛇。鄧林在其東，二樹木２。一曰博父。&nbsp;&nbsp;<BR>
&nbsp;&nbsp;<BR>
１　珂案：博父國當即誇父國，此處博父亦當作誇父，&nbsp;&nbsp;<BR>
淮南子□形篇云：「誇父耽耳在其北。」即謂是也。下&nbsp;&nbsp;<BR>
文既有「一曰博父」，則此處不當復作博父亦已明矣；&nbsp;&nbsp;<BR>
否則下文當作「一曰誇父」，二者必居其一也。&nbsp;&nbsp;<BR>
&nbsp;&nbsp;<BR>
２　郝懿行云：「二樹木，蓋謂鄧林二樹而成林，言其&nbsp;&nbsp;<BR>
大也。」&nbsp;&nbsp;<BR>
&nbsp;&nbsp;<BR>
禹所積石之山１在其東，河水所入２。&nbsp;&nbsp;<BR>
&nbsp;&nbsp;<BR>
１　畢沅曰：「當雲禹所導積石之山，此脫導字。」王&nbsp;&nbsp;<BR>
念孫校同。珂案：畢王之說疑非。尋檢經文，積石之山&nbsp;&nbsp;<BR>
有二：一曰積石，一曰禹所積石。大荒北經云：「大荒&nbsp;&nbsp;<BR>
之中，有山名曰先檻大逢之山，河濟所入，海北注焉，&nbsp;&nbsp;<BR>
其西有山，名曰禹所積石。」即此禹所積石山也，其方&nbsp;&nbsp;<BR>
位在北。西次三經云：「積石之山，其下有石門，河水&nbsp;&nbsp;<BR>
冒以西流。」海內西經云：「河水出東北隅，以行其北&nbsp;&nbsp;<BR>
，西南又入勃海，又出海外，即西而北，入禹所導積石&nbsp;&nbsp;<BR>
山。」即積石之山也，其方位在西。郝懿行注此經以大&nbsp;&nbsp;<BR>
荒北經禹所積石即此禹所積石、以西次三經積石之山為&nbsp;&nbsp;<BR>
非固是矣，而以海內西經禹所導積石為此禹所積石，則&nbsp;&nbsp;<BR>
不知何所據也。&nbsp;&nbsp;<BR>
&nbsp;&nbsp;<BR>
２　郭璞云：「河出崑崙而潛行地下，至□嶺，復出注&nbsp;&nbsp;<BR>
鹽澤，從鹽澤復行南，出於此山，而為中國河，遂注海&nbsp;&nbsp;<BR>
也。書（禹貢）曰：『導河積石。』言時有壅塞，故導&nbsp;&nbsp;<BR>
利以通之。」&nbsp;&nbsp;<BR>
&nbsp;&nbsp;<BR>
拘纓之國１在其東，一手把纓２。一曰利纓之國３。&nbsp;&nbsp;<BR>
&nbsp;&nbsp;<BR>
１　珂案：淮南子□形篇有句嬰民，即此。高誘注云：&nbsp;&nbsp;<BR>
「句嬰讀為九嬰，北方之國。」則所未詳也。&nbsp;&nbsp;<BR>
&nbsp;&nbsp;<BR>
２　郭璞云：「言其人常以一手持冠纓也。或曰纓宜作&nbsp;&nbsp;<BR>
癭。」珂案：纓正宜作癭。癭，瘤也，多生於頸，其大&nbsp;&nbsp;<BR>
者如懸瓠，有礙行動，故須以手拘之，此「拘癭之國」&nbsp;&nbsp;<BR>
之得名也。作拘纓者，同音通假，實亦拘癭，非如郭注&nbsp;&nbsp;<BR>
所云「常以一手持冠纓」也。山海經所記殊方異域之人&nbsp;&nbsp;<BR>
，非異形即異稟，無為以「一手持冠纓」而亦列為一國&nbsp;&nbsp;<BR>
之理，是不足深辨亦已明矣。&nbsp;&nbsp;<BR>
&nbsp;&nbsp;<BR>
３　江紹原中國古代旅行之研究云：「利或是捋之訛。&nbsp;&nbsp;<BR>
」說亦可供參考。&nbsp;&nbsp;<BR>
&nbsp;&nbsp;<BR>
尋木長千里，在拘纓南，生河上西北１。&nbsp;&nbsp;<BR>
&nbsp;&nbsp;<BR>
１　珂案：穆天子傳捲六云：「天子乃釣於河，以觀姑&nbsp;&nbsp;<BR>
繇之木。」郭璞註：「姑繇，大木也。山海經云：『尋&nbsp;&nbsp;<BR>
木長千里，生河（河原訛作海，從御覽捲八百三十四引&nbsp;&nbsp;<BR>
改）邊。』謂此木之類。」當如郭說也。姑繇之木，即&nbsp;&nbsp;<BR>
□木，見西次三經槐江之山。說文六云：「□，崑崙河&nbsp;&nbsp;<BR>
隅之長木也。」字省作□耳。尋木亦此木之類也。&nbsp;&nbsp;<BR>
&nbsp;&nbsp;<BR>
□踵國１在拘纓東，其為人大，兩足亦大２。一曰大踵&nbsp;&nbsp;<BR>
３。&nbsp;&nbsp;<BR>
&nbsp;&nbsp;<BR>
１　郭璞云：「□音企。」&nbsp;&nbsp;<BR>
&nbsp;&nbsp;<BR>
２　郭璞云：「其人行，腳跟不著地也。孝經鉤命訣曰&nbsp;&nbsp;<BR>
『焦僥□踵，重譯□塞』也。」珂案：淮南子□形篇有&nbsp;&nbsp;<BR>
□踵民，高誘注云：「□踵民，踵不至地，以五指行也&nbsp;&nbsp;<BR>
。」即郭注所本。然文選王元長曲水詩序注引高注則作&nbsp;&nbsp;<BR>
「反踵，國名，其人南行，跡北向也。」與此異義。大&nbsp;&nbsp;<BR>
約□踵本作支踵，支、反形近易訛，故兼二說。□又作&nbsp;&nbsp;<BR>
歧：呂氏春秋當染篇云：「夏桀染於歧踵戎。」即此也&nbsp;&nbsp;<BR>
。經文「其為人大，兩足亦大」，不足以釋「□踵」，&nbsp;&nbsp;<BR>
疑有訛誤。王念孫云：「御覽人事十三作『其為人兩足&nbsp;&nbsp;<BR>
皆大』，南蠻六同。」查影宋本御覽捲三七二（即人事&nbsp;&nbsp;<BR>
十三）作「其為兩足皆大」，捲七九０（即南蠻六）作&nbsp;&nbsp;<BR>
「其人兩足皆大」，「其為」「其人」，各脫一字，蓋&nbsp;&nbsp;<BR>
「其為人」也。「其為人兩足皆大」，如所引近確，則&nbsp;&nbsp;<BR>
經文「其為人大」之大字蓋衍文也。然「&nbsp;&nbsp;<BR>
兩足皆大」，於釋「□踵」義猶捍格。疑大當作支，大&nbsp;&nbsp;<BR>
、支形近而訛。「兩足皆支，正所以釋「□踵」也；則&nbsp;&nbsp;<BR>
此處經文實當作「其為人兩足皆支」。&nbsp;&nbsp;<BR>
&nbsp;&nbsp;<BR>
３　郝懿行云：「大踵疑當為支踵或反踵，並字形之訛&nbsp;&nbsp;<BR>
。」珂案：作「反踵」是也。國名既為「□踵」，則不&nbsp;&nbsp;<BR>
當復作「支踵」，而作「大踵」乃未聞成說，故實祗宜&nbsp;&nbsp;<BR>
作「反踵」。□踵之為反踵，猶支舌之為反舌也。&nbsp;&nbsp;<BR>
&nbsp;&nbsp;<BR>
歐絲之野在大踵東，一女子跪據樹歐絲１。&nbsp;&nbsp;<BR>
&nbsp;&nbsp;<BR>
１　郭璞云：「言□桑而吐絲，蓋蠶類也。」珂案：博&nbsp;&nbsp;<BR>
物誌異人云：「嘔絲之野，有女子方跪據樹而嘔絲，北&nbsp;&nbsp;<BR>
海外也。」嘔絲即歐絲；嘔，歐俗字。說文八云：「歐&nbsp;&nbsp;<BR>
，吐也。」故郭注以□桑吐絲為言。畢沅雲歐當作漚，&nbsp;&nbsp;<BR>
非也。此一簡單神話，蓋「蠶馬」神話之雛型也。傳為&nbsp;&nbsp;<BR>
三國吳張儼所作恐亦仍出六朝人手筆之太古蠶馬記（見&nbsp;&nbsp;<BR>
搜神記捲十四）敘此神話云：「舊說太古之時，有大人&nbsp;&nbsp;<BR>
遠征，家無餘人，唯有一女。牡馬一匹，女親養之。窮&nbsp;&nbsp;<BR>
居幽處，思念其父。乃戲馬曰：『爾能為我迎得父還，&nbsp;&nbsp;<BR>
我將嫁汝。』馬既承此言，乃絕□而去，徑至父所。父&nbsp;&nbsp;<BR>
見馬驚喜，因取而乘之。馬望所自來，悲鳴不已。父曰&nbsp;&nbsp;<BR>
：『此馬無事如此，我家得無有故乎？』亟乘以歸。為&nbsp;&nbsp;<BR>
畜生有非常之情，故厚加芻養，馬不肯食。每見女出入&nbsp;&nbsp;<BR>
，輒喜怒奮擊，如此非一。父怪之，密以問女，女具以&nbsp;&nbsp;<BR>
告父：『必為是故。』父曰：『勿言，恐辱家門。且莫&nbsp;&nbsp;<BR>
出入。』於是伏弩射殺之，暴皮於庭。父行，女與鄰女&nbsp;&nbsp;<BR>
於皮所戲，以足蹙之，曰：『汝是畜生，而欲取人為婦&nbsp;&nbsp;<BR>
耶？招此屠剝，如何自苦……』言未及竟，馬皮蹶然而&nbsp;&nbsp;<BR>
起，捲女以行。鄰女忙怕，不敢救之。走告其父。父還&nbsp;&nbsp;<BR>
求索，已出失之。後經數日，得於大樹枝間，女及馬皮&nbsp;&nbsp;<BR>
，盡化為蠶，而績於樹上。其□綸理厚大，異於常蠶。&nbsp;&nbsp;<BR>
鄰婦取而養之，其收數倍。因名其樹曰桑。桑者，喪也&nbsp;&nbsp;<BR>
。由斯百姓競種之，今世所養是也。」此蓋是神話演變&nbsp;&nbsp;<BR>
之結果也。前乎此（歐絲之野神話）者，有中次一十一&nbsp;&nbsp;<BR>
山經所記「宣山，其上有桑焉，大五十尺，其枝四衢，&nbsp;&nbsp;<BR>
其葉大尺餘，赤理、黃華、青葉，名曰帝女之桑」之帝&nbsp;&nbsp;<BR>
女桑，惟僅著異桑，然已「女」「桑」相連為文。後乎&nbsp;&nbsp;<BR>
此者，有荀子蠶賦：「身女好而頭馬首」，狀蠶之態，&nbsp;&nbsp;<BR>
已近「蠶馬」。則知演變之跡像，實隱有脈絡可尋也。&nbsp;&nbsp;<BR>
吾國蠶絲發明甚早，婦女又專其職任，宜在人群想像中&nbsp;&nbsp;<BR>
，以蠶之性態與養蠶婦女之形像相結合。至於玉函山房&nbsp;&nbsp;<BR>
輯佚書輯河圖括地像云：「化民食桑，二十七年而身裹&nbsp;&nbsp;<BR>
，九年生翼，十年而死之焉。」則是蠶桑神話之異聞，&nbsp;&nbsp;<BR>
非關此也。&nbsp;&nbsp;<BR>
&nbsp;&nbsp;<BR>
三桑無枝，在歐絲東，其木長百仞，無枝１。&nbsp;&nbsp;<BR>
&nbsp;&nbsp;<BR>
１　郭璞云：「言皆長百仞也。」珂案：大荒北經云：&nbsp;&nbsp;<BR>
「有三桑無枝。」北次二經云：「洹山，三桑生之，其&nbsp;&nbsp;<BR>
樹皆無枝，其高百仞。」即此。此無枝之三桑，當即跪&nbsp;&nbsp;<BR>
據樹歐絲女子之所食也。&nbsp;&nbsp;<BR>
&nbsp;&nbsp;<BR>
範林方三百里１，在三桑東，洲環其下２。&nbsp;&nbsp;<BR>
&nbsp;&nbsp;<BR>
１　郝懿行云：「範、泛通。太平御覽五十七捲引顧愷&nbsp;&nbsp;<BR>
之啟蒙記曰：『泛林鼓於浪嶺。』注云：『西北海有泛&nbsp;&nbsp;<BR>
林，或方三百里，或百里，皆生海中浮土上，樹根隨浪&nbsp;&nbsp;<BR>
鼓動。』即此也。」&nbsp;&nbsp;<BR>
&nbsp;&nbsp;<BR>
２　郭璞云：「洲，水中可居者；環，繞也。」&nbsp;&nbsp;<BR>
&nbsp;&nbsp;<BR>
務隅之山１，帝顓頊葬於陽２，九嬪葬於陰３。一曰爰&nbsp;&nbsp;<BR>
有熊、羆、文虎、離朱、(丘鳥)久、視肉４。&nbsp;&nbsp;<BR>
&nbsp;&nbsp;<BR>
１　珂案：海內東經云：「漢水出鮒魚之山，帝顓頊葬&nbsp;&nbsp;<BR>
於陽，九嬪葬於陰，四蛇衛之。」大荒北經云：「附禺&nbsp;&nbsp;<BR>
之山，帝顓頊與九嬪葬焉。」即此務隅，皆聲近字通也&nbsp;&nbsp;<BR>
。&nbsp;&nbsp;<BR>
&nbsp;&nbsp;<BR>
２　郭璞云：「顓頊，號為高陽，塚今在濮陽，故帝丘&nbsp;&nbsp;<BR>
也。一曰頓丘縣城門外廣陽裡中。」珂案：史記五帝本&nbsp;&nbsp;<BR>
紀集解引皇覽云：「顓頊塚，在東郡濮陽頓丘城門外廣&nbsp;&nbsp;<BR>
陽裡中。」郭注蓋本此。&nbsp;&nbsp;<BR>
&nbsp;&nbsp;<BR>
３　郭璞云：「嬪，婦。」&nbsp;&nbsp;<BR>
&nbsp;&nbsp;<BR>
４　畢沅云：「一本多此十四字也。」珂案：上述各物&nbsp;&nbsp;<BR>
已見海外南經「狄山」節。(丘鳥)久，藏經本作鴟久，郝&nbsp;&nbsp;<BR>
懿行於海外南經注亦謂(丘鳥)當作鴟。孫星衍校同郝注&nbsp;&nbsp;<BR>
。&nbsp;&nbsp;<BR>
&nbsp;&nbsp;<BR>
平丘１在三桑東，爰有遺玉２、青鳥３、視肉、楊柳、&nbsp;&nbsp;<BR>
甘□４、甘華５，百果所生６，有７兩山夾上谷，二大&nbsp;&nbsp;<BR>
丘居中，名曰平丘。&nbsp;&nbsp;<BR>
&nbsp;&nbsp;<BR>
１　畢沅云：「淮南子（□形篇）云：華邱。」郝從畢&nbsp;&nbsp;<BR>
說。珂案：畢、郝之說非也。淮南子□形篇明云：「昆&nbsp;&nbsp;<BR>
侖華邱在其東南方。」則華邱者，應是海外東經「自東&nbsp;&nbsp;<BR>
南陬至東北陬者」篇首之嗟丘。郭注云：「音嗟，或作&nbsp;&nbsp;<BR>
發。」嗟、發、華，蓋一音之轉也。此雲平丘，地在東&nbsp;&nbsp;<BR>
北，方位既異，音復不同，何得以品物相類便遂斷為淮&nbsp;&nbsp;<BR>
南子邱乎？&nbsp;&nbsp;<BR>
&nbsp;&nbsp;<BR>
２　郭璞云：「遺玉，玉石。」郝懿行云：「吳氏（任&nbsp;&nbsp;<BR>
臣□□珂）云：『遺玉即□玉；琥珀千年為□。字書雲&nbsp;&nbsp;<BR>
：□，遺玉也。』吳氏之說，據本草舊注，未審是否。&nbsp;&nbsp;<BR>
□，黑玉也。說文無此字，而有●。云：『遺玉也，從&nbsp;&nbsp;<BR>
玉，●聲。』是遺玉名●，與□形聲皆近，當從說文也&nbsp;&nbsp;<BR>
。」&nbsp;&nbsp;<BR>
&nbsp;&nbsp;<BR>
３　珂案：青鳥，藏經本作青馬；海外東經嗟丘、淮南&nbsp;&nbsp;<BR>
子□形篇華丘亦俱作青馬：則作青馬是也。&nbsp;&nbsp;<BR>
&nbsp;&nbsp;<BR>
４　郭璞云：「其樹枝幹皆赤，黃華，白葉，黑實。呂&nbsp;&nbsp;<BR>
氏春秋曰：『&nbsp;&nbsp;<BR>
其山之東，有甘□焉。』音如□梨之□。」珂案：□梨&nbsp;&nbsp;<BR>
之□，音渣。甘□形狀，見大荒南經：「有蓋猶之山者&nbsp;&nbsp;<BR>
，其上有甘□，枝□皆赤，黃葉，白華，黑實。」是郭&nbsp;&nbsp;<BR>
注所本。然黃華白葉，當為黃葉白華，字之訛也。其山&nbsp;&nbsp;<BR>
即箕山，籀文箕作其也。今本呂氏春秋本味篇云：「箕&nbsp;&nbsp;<BR>
山之東，青鳥之所，有甘櫨焉。」是郭所引者，惟甘櫨&nbsp;&nbsp;<BR>
作甘□是其異耳。或古本如此，未可知也。甘□維何？&nbsp;&nbsp;<BR>
曰蓋是梨木之神異者。禮內則云：「□，梨曰鑽之。」&nbsp;&nbsp;<BR>
註：「□，梨之不臧者。」疏：「恐有蟲，故一一鑽看&nbsp;&nbsp;<BR>
其蟲孔也。」□，爾雅釋木作□，郭璞注云：「□似梨&nbsp;&nbsp;<BR>
而酢澀。」此雲甘□，明其不同於常□矣。神異經南荒&nbsp;&nbsp;<BR>
經云：「大荒之中有樹焉，名曰□稼●。□者，□梨也&nbsp;&nbsp;<BR>
；稼者，株稼也；●者，親●也。三千歲作華，九千歲&nbsp;&nbsp;<BR>
作實，實長九尺，圍如其長，而無瓤核，以竹刀剖之如&nbsp;&nbsp;<BR>
凝蜜，得食者壽一萬二千歲。」當即此甘□之屬。述異&nbsp;&nbsp;<BR>
記上云：「北方有七尺之棗，南方有三尺之梨，凡人不&nbsp;&nbsp;<BR>
得見，或見而食之，即為地仙。」謂是也。&nbsp;&nbsp;<BR>
&nbsp;&nbsp;<BR>
５　郭璞云：「亦赤枝□，黃華。」珂案：大荒南經雲&nbsp;&nbsp;<BR>
：「（蓋猶之山）東又有甘華，枝□皆赤，黃葉。」則&nbsp;&nbsp;<BR>
黃華當作黃葉。&nbsp;&nbsp;<BR>
&nbsp;&nbsp;<BR>
６　珂案：齊民要術十引此經生作在。&nbsp;&nbsp;<BR>
&nbsp;&nbsp;<BR>
７　珂案：經文有，宋本、吳寬抄本、毛□本、藏經本&nbsp;&nbsp;<BR>
均作在。&nbsp;&nbsp;<BR>
&nbsp;&nbsp;<BR>
北海內有獸，其狀如馬，名曰□□１。有獸焉，其名曰&nbsp;&nbsp;<BR>
駁，狀如白馬，鋸牙，食虎豹２。有素獸焉，狀如馬，&nbsp;&nbsp;<BR>
名曰蛩蛩３。有青獸焉，狀如虎，名曰羅羅４。&nbsp;&nbsp;<BR>
&nbsp;&nbsp;<BR>
１　郭璞云：「陶塗兩音，見爾雅（釋畜）。」郝懿行&nbsp;&nbsp;<BR>
云：「爾雅注引此經□□下有『色青』二字，史記匈奴&nbsp;&nbsp;<BR>
傳徐廣注亦云：『似馬而青。』疑此經今本有脫文矣。&nbsp;&nbsp;<BR>
」珂案：周書王會篇：「禺氏□□、□□為獻。」則□&nbsp;&nbsp;<BR>
□者，野馬之屬也。&nbsp;&nbsp;<BR>
&nbsp;&nbsp;<BR>
２　郭璞云：「周書（王會篇）曰：『義渠茲白，茲白&nbsp;&nbsp;<BR>
若白馬，鋸牙，食虎豹。』按此二說與爾雅（釋畜）同&nbsp;&nbsp;<BR>
。」珂案：郭注「二說」雲者，指經文與周書王會篇之&nbsp;&nbsp;<BR>
說也。西次四經云：「中曲之山有獸焉，其狀如馬，而&nbsp;&nbsp;<BR>
白身黑尾，一角，虎牙爪，音如鼓音，其名曰駁，是食&nbsp;&nbsp;<BR>
虎豹，可以御兵。」較茲所記又加詳焉。而管子小問篇&nbsp;&nbsp;<BR>
云：「桓公乘馬，虎望見之而伏。桓公問管仲曰：『今&nbsp;&nbsp;<BR>
者寡人乘馬，虎望見寡人而不敢行，其故何也？』管仲&nbsp;&nbsp;<BR>
對曰：『意者君乘駿馬而□（古盤字）桓，迎日而馳乎&nbsp;&nbsp;<BR>
？』公曰：『然。』管仲對曰：『此駁像也，駁食虎豹&nbsp;&nbsp;<BR>
，故虎疑焉。』」則已演為故事而著之簡冊矣。&nbsp;&nbsp;<BR>
&nbsp;&nbsp;<BR>
３　郭璞云：「即蛩蛩鉅虛也，一走百里，見穆天子傳&nbsp;&nbsp;<BR>
（捲一）；音邛。」珂案：周書王會篇云：「獨鹿邛邛&nbsp;&nbsp;<BR>
，善走也。」孔晁註：「獨鹿，西方之戎也；邛邛，獸&nbsp;&nbsp;<BR>
，似距虛，負●而走也。」實則邛邛、距虛乃是一物，&nbsp;&nbsp;<BR>
即爾雅釋地所記「邛邛□虛」也。呂氏春秋不廣篇云：&nbsp;&nbsp;<BR>
「北方有獸，名曰蹶，鼠前而兔後，趨則□，走則顛，&nbsp;&nbsp;<BR>
常為蛩蛩距虛取甘草以與之。蹶有患害也，蛩蛩距虛必&nbsp;&nbsp;<BR>
負而走。」是猶比肩之獸也。&nbsp;&nbsp;<BR>
&nbsp;&nbsp;<BR>
４　吳任臣云：「駢雅曰：『青虎謂之羅羅。』今雲南&nbsp;&nbsp;<BR>
蠻人呼虎亦為羅羅，見天中記。」&nbsp;&nbsp;<BR>
&nbsp;&nbsp;<BR>
北方禺強，人面鳥身，珥兩青蛇，踐兩青蛇１。&nbsp;&nbsp;<BR>
&nbsp;&nbsp;<BR>
１　郭璞云：「字玄冥，水神也。莊周（莊子大宗師）&nbsp;&nbsp;<BR>
曰：『禺強立於北極。』一曰禺京。一本云：北方禺強&nbsp;&nbsp;<BR>
，黑身手足，乘兩龍。」&nbsp;&nbsp;<BR>
&nbsp;&nbsp;<BR>
　　　珂案：大荒北經云：「有神，人面鳥身，珥兩青&nbsp;&nbsp;<BR>
蛇，踐兩赤蛇，名曰禺強。」與此經文略異。又大荒東&nbsp;&nbsp;<BR>
經云：「東海之渚中，有神，人面鳥身，珥兩黃蛇，踐&nbsp;&nbsp;<BR>
兩黃蛇，名曰禺(豸虎)。黃帝生禺(豸虎)，禺&nbsp;&nbsp;<BR>
(豸虎)生禺京，禺京處北海，禺(豸虎)處東海，是為海神。&nbsp;&nbsp;<BR>
」郭璞於「禺京」下注云：「即禺強也。」強、京一聲&nbsp;&nbsp;<BR>
之轉。則作為北海海神之禺京，與其作為東海海神之父&nbsp;&nbsp;<BR>
禺(豸虎)，同為人面鳥身。然竊有疑焉。莊子逍遙遊云：&nbsp;&nbsp;<BR>
「北冥有魚，其名為鯤，鯤之大，不知其幾千里也，化&nbsp;&nbsp;<BR>
而為鳥，其名為鵬，鵬之背，不知其幾千里也。怒而飛&nbsp;&nbsp;<BR>
，其翼若垂天之雲。是鳥也，海運則將徙於南冥；南冥&nbsp;&nbsp;<BR>
者，天池也。齊諧者，志怪者也；諧之言曰：鵬之徙於&nbsp;&nbsp;<BR>
南冥也，水擊三千里，摶扶搖而上者九萬里，去以六月&nbsp;&nbsp;<BR>
息者也。」似乎非僅寓言，實有神話之背景存焉。此背&nbsp;&nbsp;<BR>
景維何？陸德明音義引崔撰云：「鯤當為鯨。」是也。&nbsp;&nbsp;<BR>
爾雅釋魚：「&nbsp;&nbsp;<BR>
鯤，魚子。」大無以致千里。莊生詼詭，以小名大，齊&nbsp;&nbsp;<BR>
物之意也，鯤實當為鯨。而北海海神適名禺京，又字玄&nbsp;&nbsp;<BR>
冥，此與莊周寓言中北冥之鯤（鯨）豈非有一定之關聯&nbsp;&nbsp;<BR>
乎？而鯨，字本作●，說文十一云：「●，海大魚也，&nbsp;&nbsp;<BR>
從魚，□聲。」又與禺強（禺京）之「強」合。郭注引&nbsp;&nbsp;<BR>
一本云：「北方禺強，黑身手足，乘兩龍。」疑「黑身&nbsp;&nbsp;<BR>
」乃「魚身」之誤，「黑」與「魚」形近而致訛也。海&nbsp;&nbsp;<BR>
外東經云：「雨師妾在其北，為人黑身人面。」未言手&nbsp;&nbsp;<BR>
足。以身既人身，手足自具，無煩更舉。海內北經云：&nbsp;&nbsp;<BR>
「陵魚人面、手足、魚身，在海中。」此人形之魚，身&nbsp;&nbsp;<BR>
仍為魚，而有手有足，故特著手足，以彰其異。由是言&nbsp;&nbsp;<BR>
之，「黑身手足」之禺強，猶「手足魚身」之陵魚，均&nbsp;&nbsp;<BR>
人魚之類，「黑身」蓋「魚身」之訛也。其為海神之時&nbsp;&nbsp;<BR>
，形貌當即是「魚身手足」。然而禺強不僅海神而已，&nbsp;&nbsp;<BR>
實又兼風神職司。淮南子□形篇云：「隅強（禺強），&nbsp;&nbsp;<BR>
不周風之所生也。」史記律書曰：「不周風居西北，主&nbsp;&nbsp;<BR>
殺生。」此生於不周風之禺強，實當即是主不周風者。&nbsp;&nbsp;<BR>
淮南本經篇載堯時害民之物，有所謂「大風」者，實即&nbsp;&nbsp;<BR>
大鳳，亦即莊子逍遙遊之大鵬，高誘注以為風伯，又以&nbsp;&nbsp;<BR>
為鷙鳥。此風伯若鷙鳥者，自非山海經所記人面鳥身之&nbsp;&nbsp;<BR>
禺強莫屬。故謂其不僅海神，實又職兼風神。當其為海&nbsp;&nbsp;<BR>
神之時，固「&nbsp;&nbsp;<BR>
魚身手足」之「鯤（鯨）」也，固「大不知其幾千里」&nbsp;&nbsp;<BR>
也，然而一旦「化而為鳥」，則又「人面鳥身」之「鵬&nbsp;&nbsp;<BR>
」也，則又「背不知其幾千里」、「怒而飛、其翼若垂&nbsp;&nbsp;<BR>
天之雲」也：莊周詼詭之寓言，證以此經所記禺強之形&nbsp;&nbsp;<BR>
貌，豈非實有神話之背景存於其間乎？推而論之，東海&nbsp;&nbsp;<BR>
海神禺(豸虎)之貌，或亦非僅具「鳥身」，實且兼有魚形&nbsp;&nbsp;<BR>
，亦當為海神而兼風神也。惜乎文獻缺略，無由引證矣&nbsp;&nbsp;<BR>
。&nbsp;&nbsp;<BR>
&nbsp;&nbsp;<BR>
&nbsp;&nbsp;<BR>
&nbsp;&nbsp;<BR>
&nbsp;&nbsp;<BR>
--&nbsp;&nbsp;<BR>
&nbsp;&nbsp;天地不仁&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;諸行無常&nbsp;&nbsp;<BR>
&nbsp;&nbsp;<BR>
※&nbsp;來源:﹒The&nbsp;unknown&nbsp;SPACE&nbsp;bbs.mit.edu﹒[FROM:&nbsp;156.153.255.242]&nbsp;&nbsp;<BR>
&nbsp;<BR>
--------------------------------------------------------------------------------&nbsp;<BR>
&nbsp;<BR>
[本討論區]&nbsp;[分類討論區]&nbsp;[全部討論區]　&nbsp;&nbsp;討論區&nbsp;<BR>
&nbsp;<BR>
--&nbsp;<BR>
※&nbsp;來源:•BBS&nbsp;水木清華站&nbsp;bbs.net.tsinghua.edu.cn•[FROM:&nbsp;203.207.223.224]&nbsp;<BR>
<A HREF="00000006.htm">上一篇</A>
<A HREF='javascript:history.go(-1)'>返回上一頁</A>
<A HREF="index.htm">回到目錄</A>
<A HREF="#top">回到頁首</A>
<A HREF="00000008.htm">下一篇</A>
</H1></CENTER>
<CENTER><H1>BBS水木清華站︰精華區</H1></CENTER>
</BODY></HTML>