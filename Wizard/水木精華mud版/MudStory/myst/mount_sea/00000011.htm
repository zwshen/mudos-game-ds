<HTML>
<HEAD>
<TITLE>BBS水木清華站︰精華區</TITLE>
</HEAD>
<BODY>
<CENTER><H1>BBS水木清華站︰精華區</H1></CENTER>
<A Name="top"></a>
發信人:&nbsp;Ranma&nbsp;(亂馬貓),&nbsp;信區:&nbsp;Mud_Builder&nbsp;&nbsp;&nbsp;&nbsp;&nbsp;&nbsp;&nbsp;&nbsp;<BR>
標&nbsp;&nbsp;題:&nbsp;轉載&nbsp;&nbsp;山海經&nbsp;12/18&nbsp;&nbsp;<BR>
發信站:&nbsp;BBS&nbsp;水木清華站&nbsp;(Sun&nbsp;Sep&nbsp;19&nbsp;00:08:46&nbsp;1999)&nbsp;<BR>
&nbsp;<BR>
[本討論區]&nbsp;[分類討論區]&nbsp;[全部討論區]　&nbsp;&nbsp;討論區&nbsp;<BR>
&nbsp;<BR>
--------------------------------------------------------------------------------&nbsp;<BR>
&nbsp;<BR>
發信人:&nbsp;trajan&nbsp;(笨),&nbsp;信區:&nbsp;History&nbsp;&nbsp;<BR>
標&nbsp;&nbsp;題:&nbsp;山海經&nbsp;12/18&nbsp;&nbsp;<BR>
發信站:&nbsp;The&nbsp;unknown&nbsp;SPACE&nbsp;(Fri&nbsp;Mar&nbsp;26&nbsp;16:11:59&nbsp;1999),&nbsp;站內信件&nbsp;&nbsp;<BR>
&nbsp;&nbsp;<BR>
山海經海經新釋卷七&nbsp;&nbsp;<BR>
　　山海經第十二&nbsp;&nbsp;<BR>
　　　　海內北經&nbsp;&nbsp;<BR>
&nbsp;&nbsp;<BR>
海內西北陬以東者１。&nbsp;&nbsp;<BR>
&nbsp;&nbsp;<BR>
１　珂案：此經方位與海外北經方位似相反實相同，見&nbsp;&nbsp;<BR>
海外北經捲首注。&nbsp;&nbsp;<BR>
&nbsp;&nbsp;<BR>
蛇巫之山，上有人操□１而東向立２。一曰龜山。&nbsp;&nbsp;<BR>
&nbsp;&nbsp;<BR>
１　郭璞云：「□或作□，字同。」郝懿行云：「□即&nbsp;&nbsp;<BR>
□字之異文。說文（六）云：『□，□也。』玉篇云：&nbsp;&nbsp;<BR>
『□與棒同，步項切。』太平御覽三百五十七捲引服虔&nbsp;&nbsp;<BR>
風俗通文曰：『大杖曰□。』」珂案：□，宋本、毛□&nbsp;&nbsp;<BR>
本、藏經本、項□本均作杯，字之訛也。&nbsp;&nbsp;<BR>
&nbsp;&nbsp;<BR>
２　珂案：此節及下節當移在海內西經「開明南有樹鳥&nbsp;&nbsp;<BR>
」節之次，海內南經「匈奴」節與海內西經「貳負之臣&nbsp;&nbsp;<BR>
曰危」節當移於此，說已見前。崑崙山為羿向西王母請&nbsp;&nbsp;<BR>
不死藥之地，而有關羿之神話中，又有逢蒙殺羿，及羿&nbsp;&nbsp;<BR>
死於桃□等神話。孟子離婁下篇云：「逢蒙學射於羿，&nbsp;&nbsp;<BR>
盡羿之道，思天下惟羿愈已，於是殺羿。」淮南子詮言&nbsp;&nbsp;<BR>
篇云：「羿死於桃□。」許慎註：「□，大杖，以桃木&nbsp;&nbsp;<BR>
為之，以擊殺羿，由是以來鬼畏桃也。」則此「操□（&nbsp;&nbsp;<BR>
□）而東向立」於崑崙附近蛇巫山上之人，其伺羿而欲&nbsp;&nbsp;<BR>
殺之之逢蒙乎？不可知矣。&nbsp;&nbsp;<BR>
&nbsp;&nbsp;<BR>
西王母１梯幾而戴勝杖２，其南有三青鳥３，為西王母&nbsp;&nbsp;<BR>
取食４。在崑崙虛北。&nbsp;&nbsp;<BR>
&nbsp;&nbsp;<BR>
１　珂案：有關西王母神話之記敘，見於此經者凡三，&nbsp;&nbsp;<BR>
最先為西次三經：「玉山，是西王母所居也。西王母其&nbsp;&nbsp;<BR>
狀如人，豹尾虎齒而善嘯，蓬發戴勝，是司天之厲及五&nbsp;&nbsp;<BR>
殘。」稍後為此經。再後為大荒西經：「&nbsp;&nbsp;<BR>
西海之南，流沙之濱，赤水之後，黑水之前，有大山，&nbsp;&nbsp;<BR>
名曰崑崙之丘。有神□□人面，虎身，文尾，皆白□□&nbsp;&nbsp;<BR>
處之。其下有弱水之淵環之，其外有炎火之山，投物輒&nbsp;&nbsp;<BR>
然。有人戴勝，虎齒，豹尾，穴處，名曰西王母。此山&nbsp;&nbsp;<BR>
萬物盡有。」三處所記，以此經為最簡，然既著「戴勝&nbsp;&nbsp;<BR>
」（下「杖」字衍，說見後），則其形貌固未易也。&nbsp;&nbsp;<BR>
&nbsp;&nbsp;<BR>
２　郭璞云：「梯謂馮也。」郝懿行云：「如淳注漢書&nbsp;&nbsp;<BR>
司馬相如大人賦引此經無杖字。」珂案：無杖字是也，&nbsp;&nbsp;<BR>
御覽捲七一０引此經亦無杖字，西次三經與大荒西經亦&nbsp;&nbsp;<BR>
俱止作「戴勝」，杖字實衍。&nbsp;&nbsp;<BR>
&nbsp;&nbsp;<BR>
３　珂案：西次三經云：「三危之山，三青鳥居之。是&nbsp;&nbsp;<BR>
山也，廣員百里。」大荒西經云：「有西王母之山（原&nbsp;&nbsp;<BR>
作西有王母之山，從王念孫、郝懿行校改），有三青鳥&nbsp;&nbsp;<BR>
，赤首黑目，一名曰大□，一名少□，一名曰青鳥。」&nbsp;&nbsp;<BR>
從其居地及其形貌可以想見：此三青鳥者，非宛轉依人&nbsp;&nbsp;<BR>
之小鳥，乃多力善飛之猛禽也。&nbsp;&nbsp;<BR>
&nbsp;&nbsp;<BR>
４　郭璞云：「又有三足鳥主給使。」珂案：郭注三足&nbsp;&nbsp;<BR>
鳥，宋本、藏經本作三足烏。史記司馬相如大人賦云：&nbsp;&nbsp;<BR>
「亦幸有三足烏為之（西王母）使。」玉函山房輯佚書&nbsp;&nbsp;<BR>
輯河圖括地像亦云：「有三足神烏，為西王母取食。」&nbsp;&nbsp;<BR>
則作三足烏是也。&nbsp;&nbsp;<BR>
&nbsp;&nbsp;<BR>
有人曰大行伯，把戈１。其東有犬封國２。貳負之尸３&nbsp;&nbsp;<BR>
在大行伯東。&nbsp;&nbsp;<BR>
&nbsp;&nbsp;<BR>
１　珂案：今本風俗通義捲八引禮傳云：「共工之子曰&nbsp;&nbsp;<BR>
修，好遠遊，舟車所至，足跡所達，靡不窮覽，故祀以&nbsp;&nbsp;<BR>
為祖神。」此把戈而位居西北之大行伯，其共工好遠遊&nbsp;&nbsp;<BR>
之子修乎？&nbsp;&nbsp;<BR>
&nbsp;&nbsp;<BR>
２　郭璞云：「昔盤瓠殺戎王，高辛以美女妻之，不可&nbsp;&nbsp;<BR>
以訓，乃浮之會稽東海（宋本、毛□本作東南海□□珂&nbsp;&nbsp;<BR>
）中，得三百里地封之，生男為狗，女為美人，是為狗&nbsp;&nbsp;<BR>
封之國（宋本、藏經本國作民□□珂）也。」珂案：傳&nbsp;&nbsp;<BR>
亦為郭璞所作之玄中記（已佚，古小說鉤沉有輯錄）亦&nbsp;&nbsp;<BR>
述此故事，文字大體相同，惟「戎王」作「犬戎」，三&nbsp;&nbsp;<BR>
百里作三千里。此一神話之詳細記錄，乃見於稍後於郭&nbsp;&nbsp;<BR>
璞之幹寶搜神記。其後後漢書南蠻傳亦載之，文字與搜&nbsp;&nbsp;<BR>
神記無大差異。有注云：「已上並見風俗通。」風俗通&nbsp;&nbsp;<BR>
漢末應劭撰，知此一神話漢代已有流傳矣。三國魚豢魏&nbsp;&nbsp;<BR>
略（已佚，從後漢書李賢注引）云：「高辛氏有老婦，&nbsp;&nbsp;<BR>
居王室，得耳疾，挑之，得物大如繭。婦人盛瓠中，覆&nbsp;&nbsp;<BR>
之以盤，俄頃化為犬，其文五色，因名盤瓠。」此盤（&nbsp;&nbsp;<BR>
盤）瓠一名之來源也。搜神記所敘盤瓠故事首段即本此&nbsp;&nbsp;<BR>
。又有漢魏叢書八捲本搜神記，文體與近年敦煌所發現&nbsp;&nbsp;<BR>
句道興搜神記頗相近，其中多條竟至文字與故事大體相&nbsp;&nbsp;<BR>
同，可見二書原出民間。清王謨跋此，雲「有唐時州名&nbsp;&nbsp;<BR>
」，則為唐人撰造更無可疑。其敘盤瓠神話，則云：「&nbsp;&nbsp;<BR>
昔高辛氏時，有房王作亂，憂國危亡，帝乃召募天下有&nbsp;&nbsp;<BR>
得房氏首者，賜金千斤，分賞美女。群臣見房氏兵強馬&nbsp;&nbsp;<BR>
壯，難以獲之。辛帝有犬字曰盤瓠，其毛五色，常隨帝&nbsp;&nbsp;<BR>
出入。其日忽失此犬，經三日以上，不知所在，帝甚怪&nbsp;&nbsp;<BR>
之。其犬走投房王。房王見之大悅，謂左右曰：『辛氏&nbsp;&nbsp;<BR>
其喪乎！犬猶棄主投吾，吾必興也。』房氏乃大張宴會&nbsp;&nbsp;<BR>
，為犬作樂。其夜房氏飲酒而臥，盤瓠咬王首而還。辛&nbsp;&nbsp;<BR>
見犬銜房首，大悅，厚與肉糜飼之，竟不食。經一日，&nbsp;&nbsp;<BR>
帝呼，犬亦不起。帝曰：『如何不食，呼又不來，莫是&nbsp;&nbsp;<BR>
恨朕不賞乎？今當依召募賞汝物，得否？』盤瓠聞帝此&nbsp;&nbsp;<BR>
言，即起跳躍，帝乃封盤瓠為會稽侯（原註：一作桂林&nbsp;&nbsp;<BR>
侯），美女五人，會稽郡（原註：一作桂林郡）一千戶&nbsp;&nbsp;<BR>
。後生三男六女。其男當生之時，雖似人形，猶有犬尾&nbsp;&nbsp;<BR>
。其後子孫昌盛，號為犬戎之國。」此雖較後之記敘，&nbsp;&nbsp;<BR>
然因傳自民間，實更接近此一神話本貌。文中所敘封盤&nbsp;&nbsp;<BR>
瓠為會稽侯、生男而有「犬尾」、「其後子孫昌盛，號&nbsp;&nbsp;<BR>
為犬戎之國」等，與郭注均甚相合。以較二十捲本搜神&nbsp;&nbsp;<BR>
記及後漢書南蠻傳所敘，樸質與塗飾殆一目□然矣。盤&nbsp;&nbsp;<BR>
瓠神話至今猶傳於我國西南苗、瑤、侗、畬等少數民族&nbsp;&nbsp;<BR>
&nbsp;<BR>
中，本為某一民族起源之推原神話，迨神話演進，乃成&nbsp;&nbsp;<BR>
為天地開闢之推原神話。三國吳徐整三五歷紀（已佚，&nbsp;&nbsp;<BR>
從藝文類聚捲一引）云：「天地渾沌如雞子，盤古生其&nbsp;&nbsp;<BR>
中。萬八千歲，天地開闢，陽清為天，陰濁為地。盤古&nbsp;&nbsp;<BR>
在其中，一日九變。神於天，聖於地。天日高一丈，地&nbsp;&nbsp;<BR>
日厚一丈，盤古日長一丈。如此萬八千歲，天數極高，&nbsp;&nbsp;<BR>
地數極深，盤古極長。後乃有三皇。數起於一，立於三&nbsp;&nbsp;<BR>
，成於五，盛於七，處於九，故天去地九萬里。」繹史&nbsp;&nbsp;<BR>
（清馬□撰）捲一引同一作者之五運歷年記云：「首生&nbsp;&nbsp;<BR>
盤古，垂死化身：氣成風雲，聲為雷霆，左眼為日，右&nbsp;&nbsp;<BR>
眼為月，四肢五體，為四極五嶽，血液為江河，筋脈為&nbsp;&nbsp;<BR>
地裡，肌膚為田土，發髭為星辰，皮毛為草木，齒骨為&nbsp;&nbsp;<BR>
金石，精髓為珠玉，汗流為雨澤，身之諸蟲，因風所感&nbsp;&nbsp;<BR>
，化為黎□。」盤古，即盤瓠之音轉。盤瓠為某一民族&nbsp;&nbsp;<BR>
之始祖神，盤古則宇宙之開創者矣。而此盤古，不久以&nbsp;&nbsp;<BR>
前猶為苗瑤等族所崇奉，謂之「盤王」。劉錫蕃嶺表紀&nbsp;&nbsp;<BR>
蠻謂「盤古為一般瑤族所虔祀，稱之為盤王。瑤人以為&nbsp;&nbsp;<BR>
人之生死壽夭貧賤，皆盤王主之，天旱禱盤王，舁王遊&nbsp;&nbsp;<BR>
田間。」苗族亦有「盤王書」，類乎舊約創世紀，傳唱&nbsp;&nbsp;<BR>
於民間，云：「記起盤王先記起，盤王記起造犁耙，造&nbsp;&nbsp;<BR>
得犁耙也未使，屋背大塘谷曬芽。記起盤王先記起，盤&nbsp;&nbsp;<BR>
王記起種苧□，種得苧□兒孫績，兒孫世代績羅花。記&nbsp;&nbsp;<BR>
起盤王先記起，盤王記起造高機，造得高機織細布，布&nbsp;&nbsp;<BR>
面有條楊柳絲。……」（見說文月刊第一捲第十、十一&nbsp;&nbsp;<BR>
期合刊常任俠沙坪壩出土之石棺畫像研究）可見彼在苗&nbsp;&nbsp;<BR>
瑤人民中之信仰。犬封國之始祖盤瓠，竟逐漸演變而為&nbsp;&nbsp;<BR>
開天闢地及種種文物創造發明者之人類共同始祖盤古，&nbsp;&nbsp;<BR>
則殆非神話傳述者之始料所及矣。&nbsp;&nbsp;<BR>
&nbsp;&nbsp;<BR>
３　珂案：海內西經云：「貳負之臣曰危，危與貳負殺&nbsp;&nbsp;<BR>
□窳，帝乃梏之疏屬之山，桎其右足，反縛兩手，系之&nbsp;&nbsp;<BR>
山上木。」帝之處罰似僅及危，未及貳負。此言「貳負&nbsp;&nbsp;<BR>
之尸」，山海經所謂「尸」者，大都遭殺戮以後之景象&nbsp;&nbsp;<BR>
，則並貳負亦受刑矣。&nbsp;&nbsp;<BR>
&nbsp;&nbsp;<BR>
犬封國曰犬戎國１，狀如犬２。有一女子，方跪進□食&nbsp;&nbsp;<BR>
３。有文馬４，縞身５朱鬣，目若黃金，名曰吉量６，&nbsp;&nbsp;<BR>
乘之壽千歲７。&nbsp;&nbsp;<BR>
&nbsp;&nbsp;<BR>
１　珂案：封、戎音近，故犬封國得稱犬戎國。又「犬&nbsp;&nbsp;<BR>
封國」者，蓋以犬立功受封而得國，即郭注所謂「狗封&nbsp;&nbsp;<BR>
國」也。伊尹四方令云：「&nbsp;&nbsp;<BR>
正西崑崙狗國。」淮南子□形篇云：「狗國在其（建木&nbsp;&nbsp;<BR>
）東。」則狗國之傳說實起源於西北然後始漸於東南也&nbsp;&nbsp;<BR>
。&nbsp;&nbsp;<BR>
&nbsp;&nbsp;<BR>
２　郭璞云：「黃帝之後卞明生白犬二頭，自相牝牡，&nbsp;&nbsp;<BR>
遂為此國，言狗國也。」珂案：郭注本大荒北經。大荒&nbsp;&nbsp;<BR>
北經云：「有人名曰犬戎。黃帝生苗龍，苗龍生融吾，&nbsp;&nbsp;<BR>
融吾生弄（郭璞注。一作卞）明，弄明生白犬，白犬有&nbsp;&nbsp;<BR>
牝牡，是為犬戎。」白犬自相牝牡而傳國，是又此一神&nbsp;&nbsp;<BR>
話之異聞也，故郭注乃附及之。大荒北經又云：「有犬&nbsp;&nbsp;<BR>
戎國。有神（&nbsp;&nbsp;<BR>
史記周本紀集解引此作人），人面獸身，名曰犬戎。」&nbsp;&nbsp;<BR>
此「人面獸身、名曰犬戎」之「神（人）」，其最初傳&nbsp;&nbsp;<BR>
說之盤瓠乎？&nbsp;&nbsp;<BR>
&nbsp;&nbsp;<BR>
３　郭璞云：「與酒食也。」郝懿行云：「藝文類聚七&nbsp;&nbsp;<BR>
十三捲引此經□上有玉字，明藏本□作杯，注酒字作狗&nbsp;&nbsp;<BR>
。」珂案：宋本□亦作杯，作杯是也。古杯字作□，□&nbsp;&nbsp;<BR>
或□之訛也。&nbsp;&nbsp;<BR>
&nbsp;&nbsp;<BR>
４　珂案：說文十云：「馬赤鬣縞身，目若黃金，名曰&nbsp;&nbsp;<BR>
(文鳥)，吉皇之乘，周文王時犬戎獻之。」&nbsp;&nbsp;<BR>
&nbsp;&nbsp;<BR>
５　郭璞云：「色白如縞。」&nbsp;&nbsp;<BR>
&nbsp;&nbsp;<BR>
６　郭璞云：「一作良。」珂案：文選東京賦李善注引&nbsp;&nbsp;<BR>
此經正作吉良。&nbsp;&nbsp;<BR>
&nbsp;&nbsp;<BR>
７　郭璞云：「周書曰：『犬戎文馬，赤鬣白身，目若&nbsp;&nbsp;<BR>
黃金，名曰吉黃之乘。』（案今周書王會篇作古黃之乘&nbsp;&nbsp;<BR>
，字之訛也□□珂）六韜曰：『文身朱鬣，眼若黃金，&nbsp;&nbsp;<BR>
項若雞尾，名曰雞斯之乘。』大傳（尚書大傳）曰：『&nbsp;&nbsp;<BR>
駁身朱鬣雞目。』山海經亦有吉黃之乘，壽千歲者（按&nbsp;&nbsp;<BR>
今山海經無此名，疑本在經中，今逸□□珂）。惟名有&nbsp;&nbsp;<BR>
不同，說有小錯，其實一物耳，今博舉之以廣異聞也。&nbsp;&nbsp;<BR>
」珂案：犬戎文馬，奇肱國亦有之，已見海外西經。繹&nbsp;&nbsp;<BR>
史捲十九引六韜云：「商王拘周伯昌於□裡，太公與散&nbsp;&nbsp;<BR>
宜生以金千鎰求天下珍物以免君之罪。於是得犬戎氏文&nbsp;&nbsp;<BR>
馬，駁身朱鬣，目若黃金，名雞斯之乘，以獻商王。」&nbsp;&nbsp;<BR>
即有關文馬神話之最早而又最完整之記錄也。前乎此者&nbsp;&nbsp;<BR>
，淮南子道應篇與史記周本紀亦記有之。道應篇云：「&nbsp;&nbsp;<BR>
散宜生以千金求雞斯之乘以獻紂。」周本紀云：「閎夭&nbsp;&nbsp;<BR>
之徒求驪戎之文馬獻之紂。」均此一神話之概略也。犬&nbsp;&nbsp;<BR>
戎文馬，能解文王□裡之囚，其在秦漢之際，為眾所艷&nbsp;&nbsp;<BR>
稱可知矣。吉量、吉良、吉黃、吉皇、雞斯之乘、騰黃&nbsp;&nbsp;<BR>
、吉光（文選東京賦李善注引瑞應圖云：「騰黃神馬，&nbsp;&nbsp;<BR>
一名吉光」），均此文馬之異名，其實一也。&nbsp;&nbsp;<BR>
&nbsp;&nbsp;<BR>
鬼國１在貳負之尸北，為物人面而一目。一曰貳負神在&nbsp;&nbsp;<BR>
其東，為物人面蛇身２。&nbsp;&nbsp;<BR>
&nbsp;&nbsp;<BR>
１　珂案：即一目國，已見海外北經。大荒北經亦云：&nbsp;&nbsp;<BR>
「有人一目，當面中生。一曰是威姓，少昊之子，食黍&nbsp;&nbsp;<BR>
。」即此國也。伊尹四方令云：「正西鬼親。」魏志東&nbsp;&nbsp;<BR>
夷傳云：「女王國北有鬼國。」則傳說中此國之所在非&nbsp;&nbsp;<BR>
一也。&nbsp;&nbsp;<BR>
&nbsp;&nbsp;<BR>
２　珂案：為貳負神所殺之□窳，亦人面蛇身，蓋均古&nbsp;&nbsp;<BR>
天神之狀也。&nbsp;&nbsp;<BR>
&nbsp;&nbsp;<BR>
□犬１如犬，青２，食人從首始。&nbsp;&nbsp;<BR>
&nbsp;&nbsp;<BR>
１　郭璞云：「音陶。或作□，音鉤。」珂案：說文十&nbsp;&nbsp;<BR>
三云：「北方有□犬，食人。」即此。&nbsp;&nbsp;<BR>
&nbsp;&nbsp;<BR>
２　王念孫云：「御覽獸部十六（捲九０四）作如犬而&nbsp;&nbsp;<BR>
青，類聚獸部四（捲九十四）作如犬青色。」&nbsp;&nbsp;<BR>
&nbsp;&nbsp;<BR>
窮奇狀如虎，有翼１，食人從首始，所食被發，在□犬&nbsp;&nbsp;<BR>
北。一曰從足２。&nbsp;&nbsp;<BR>
&nbsp;&nbsp;<BR>
１　郭璞云：「毛如胃。」孫星衍云：「毛如胃三字亦&nbsp;&nbsp;<BR>
疑是經文。」珂案：西次四經云：「□山，其上有獸焉&nbsp;&nbsp;<BR>
，其狀如牛，胃毛，名曰窮奇，音如(犬皋)狗，是食人。&nbsp;&nbsp;<BR>
」即郭注所本，不必如孫所說也。左傳文公十八年云：&nbsp;&nbsp;<BR>
「少□氏有不才子，天下之民謂之窮奇。」古神話實當&nbsp;&nbsp;<BR>
謂少□生窮奇也。神異經西北荒經云：「西北有獸焉，&nbsp;&nbsp;<BR>
狀似虎，有翼能飛，便剿食人。知人言語。聞人鬥，輒&nbsp;&nbsp;<BR>
食直者；聞人忠信，輒食其鼻；聞人惡逆不善，輒殺獸&nbsp;&nbsp;<BR>
往饋之：名曰窮奇。亦食諸禽獸也。」似即本此經為說&nbsp;&nbsp;<BR>
。注引別本云：「窮奇似牛而狸尾，尾長曳地，其聲似&nbsp;&nbsp;<BR>
狗，狗頭人形，鉤爪鋸牙。逢忠信之人，囓而食之；逢&nbsp;&nbsp;<BR>
奸邪則擒禽獸而伺之。」似又本西次四經為說。而後漢&nbsp;&nbsp;<BR>
書禮儀志所記大儺逐疫「追惡兇」之十二神中，有「窮&nbsp;&nbsp;<BR>
奇騰根共食蠱」，則窮奇者，亦或於人有益，不盡為惡&nbsp;&nbsp;<BR>
也。故郭氏圖讚亦云：「窮奇之獸，厥形甚醜；馳逐妖&nbsp;&nbsp;<BR>
邪，莫不奔走；是以一名，號曰神狗。」高誘注淮南子&nbsp;&nbsp;<BR>
□形篇「窮奇，廣莫風之所生也」，則逕以窮奇為「天&nbsp;&nbsp;<BR>
神」，當是古有成說也。&nbsp;&nbsp;<BR>
&nbsp;&nbsp;<BR>
２　珂案：「從首」或「從足」者，均圖像不同而異其&nbsp;&nbsp;<BR>
說也。&nbsp;&nbsp;<BR>
&nbsp;&nbsp;<BR>
帝堯台、帝嚳台、帝丹朱台、帝舜台，各二台，台四方&nbsp;&nbsp;<BR>
，在崑崙東北１。&nbsp;&nbsp;<BR>
&nbsp;&nbsp;<BR>
１　郭璞云：「此蓋天子巡狩所經過，夷狄慕聖人恩德&nbsp;&nbsp;<BR>
，輒共為築立台觀，以標顯其遺跡也。一本云：所殺相&nbsp;&nbsp;<BR>
柳，地腥臊，不可種五穀，以為眾帝之台。」珂案：郭&nbsp;&nbsp;<BR>
注「夷狄慕聖人恩德」云云，乃其以正統歷史眼光釋神&nbsp;&nbsp;<BR>
話之臆說，實無足取。此「崑崙東北」帝堯、帝嚳、帝&nbsp;&nbsp;<BR>
丹朱、帝舜之台，實海外北經（亦見大荒北經）所記「&nbsp;&nbsp;<BR>
崑崙之北」「&nbsp;&nbsp;<BR>
眾帝之台」，乃禹殺相柳（大荒北經作相繇）所築台以&nbsp;&nbsp;<BR>
厭妖邪者也，堯、嚳、丹朱、舜等即所謂「眾帝」，注&nbsp;&nbsp;<BR>
中引「一本雲」是也。&nbsp;&nbsp;<BR>
&nbsp;&nbsp;<BR>
大蜂其狀如螽１。朱蛾其狀如蛾２。&nbsp;&nbsp;<BR>
&nbsp;&nbsp;<BR>
１　郝懿行云：「蜂有極桀大者，僅曰如螽，似不足方&nbsp;&nbsp;<BR>
之。疑螽即為蜂字之訛，與下句詞義相比。古文蜂作□&nbsp;&nbsp;<BR>
，與螽字形近，故訛耳。」珂案：王念孫亦校螽作□。&nbsp;&nbsp;<BR>
&nbsp;&nbsp;<BR>
２　郭璞云：「蛾，蚍蜉也。楚詞云：『玄蜂如壺，赤&nbsp;&nbsp;<BR>
蛾如像。』謂此也。」珂案：郭引楚辭見招魂篇，云：&nbsp;&nbsp;<BR>
「赤□若像，玄蜂若壺些。」□，蟻本字，即蛾。&nbsp;&nbsp;<BR>
&nbsp;&nbsp;<BR>
□１，其為人虎文，脛有綮２。在窮奇東。一曰，狀如&nbsp;&nbsp;<BR>
人。崑崙虛北所有３。&nbsp;&nbsp;<BR>
&nbsp;&nbsp;<BR>
１　郭璞云：「□音橋。」郝懿行云：「說文（十三）&nbsp;&nbsp;<BR>
云：『□，蟲也。』非此。廣韻『□』字注引此經云：&nbsp;&nbsp;<BR>
『野人身有獸文。』與今本小異。」&nbsp;&nbsp;<BR>
&nbsp;&nbsp;<BR>
２　郭璞云：「言腳有膊腸也。」郝懿行云：「膊當為&nbsp;&nbsp;<BR>
(月專)。說文（&nbsp;&nbsp;<BR>
四）云：『(月專)，腓腸也；腓，脛(月專)也。』已見海外&nbsp;&nbsp;<BR>
北經無綮國。」&nbsp;&nbsp;<BR>
&nbsp;&nbsp;<BR>
３　郭璞云：「此同上物事也。」郝懿行云：「郭意此&nbsp;&nbsp;<BR>
已上物事皆崑崙虛北所有也。明藏本同作目。」珂案：&nbsp;&nbsp;<BR>
宋本、毛□校本同亦作目。目疑原作□，古以字，始誤&nbsp;&nbsp;<BR>
為目，再誤為同。&nbsp;&nbsp;<BR>
&nbsp;&nbsp;<BR>
□非１，人面而獸身，青色。&nbsp;&nbsp;<BR>
&nbsp;&nbsp;<BR>
１　郭璞云：「□音榻。」郝懿行云：「伊尹四方令雲&nbsp;&nbsp;<BR>
：『正西□耳。』疑即此。非、耳形相近。」&nbsp;&nbsp;<BR>
&nbsp;&nbsp;<BR>
據比１之尸，其為人折頸被發，無一手２。&nbsp;&nbsp;<BR>
&nbsp;&nbsp;<BR>
１　郭璞云：「一雲掾比。」郝懿行云：「掾比，一本&nbsp;&nbsp;<BR>
作掾北。」珂案：淮南子□形篇云：「諸比，涼風之所&nbsp;&nbsp;<BR>
生也。」高誘註：「諸比，天神也。」疑即據比、掾比&nbsp;&nbsp;<BR>
（北）。諸、據、掾一聲之轉。&nbsp;&nbsp;<BR>
&nbsp;&nbsp;<BR>
２　珂案：蓋亦神國起訌，戰鬥不勝，慘遭殺戮之像。&nbsp;&nbsp;<BR>
&nbsp;&nbsp;<BR>
環狗，其為人獸首人身。一曰胃狀如狗，黃色１。&nbsp;&nbsp;<BR>
&nbsp;&nbsp;<BR>
１　珂案：觀其形狀，蓋亦犬戎，狗封之類。&nbsp;&nbsp;<BR>
&nbsp;&nbsp;<BR>
□１，其為物人身黑首從目２。&nbsp;&nbsp;<BR>
&nbsp;&nbsp;<BR>
１　郭璞云：「□即魅也。」郝懿行云：「魑魅漢碑作&nbsp;&nbsp;<BR>
(衣離)□，（後漢書）禮儀志云：『雄伯食魅。』玉篇雲&nbsp;&nbsp;<BR>
：『□即鬼魅也。』本此。」&nbsp;&nbsp;<BR>
&nbsp;&nbsp;<BR>
２　郝懿行云：「楚詞大招云：『豕首從目，被發□只&nbsp;&nbsp;<BR>
。』疑即此。」&nbsp;&nbsp;<BR>
&nbsp;&nbsp;<BR>
戎１，其為人人首三角２。&nbsp;&nbsp;<BR>
&nbsp;&nbsp;<BR>
１　郝懿行云：「周書史記篇云：『昔有林氏召離戎之&nbsp;&nbsp;<BR>
君而朝之。』或單呼為戎，又與林氏國相比，疑是也。&nbsp;&nbsp;<BR>
」珂案：史記篇云：「昔有林氏召離戎之君而朝之；至&nbsp;&nbsp;<BR>
而不禮，留而弗視，離戎逃而去之，林氏誅之，天下叛&nbsp;&nbsp;<BR>
林氏。」孔晁註：「林氏，諸侯。天下見其遇戎不以禮&nbsp;&nbsp;<BR>
，遂叛林氏，林氏孤危也。」&nbsp;&nbsp;<BR>
&nbsp;&nbsp;<BR>
２　郝懿行云：「戎，廣韻作(人戎)，云：『(人戎)，人身&nbsp;&nbsp;<BR>
三角也。』首作身，與今本異。」&nbsp;&nbsp;<BR>
&nbsp;&nbsp;<BR>
林氏國１有珍獸，大若虎，五採畢具２，尾長於身，名&nbsp;&nbsp;<BR>
曰騶吾，乘之日行千里３。&nbsp;&nbsp;<BR>
&nbsp;&nbsp;<BR>
１　郝懿行云：「周書史記篇云：『昔有林氏召離戎之&nbsp;&nbsp;<BR>
君而朝之。』又云：『林氏與上衡氏爭權，俱身死國亡&nbsp;&nbsp;<BR>
。』即此國也。」珂案：史記篇「爭權」下尚有「林氏&nbsp;&nbsp;<BR>
再戰而勝，上衡氏偽義弗克」二語。&nbsp;&nbsp;<BR>
&nbsp;&nbsp;<BR>
２　郝懿行云：「毛詩傳云：『騶虞白虎黑文，不食生&nbsp;&nbsp;<BR>
物。』與此異。」&nbsp;&nbsp;<BR>
&nbsp;&nbsp;<BR>
３　郭璞云：「六韜云：『紂囚文王，閎夭之徒詣林氏&nbsp;&nbsp;<BR>
國求得此獸獻之，紂大悅（宋本、藏經本、毛□本作說&nbsp;&nbsp;<BR>
□□珂），乃釋之。』周書曰：『夾林（今周書王會篇&nbsp;&nbsp;<BR>
作央林，蓋字形之訛也□□珂）酋耳，酋耳若虎，尾參&nbsp;&nbsp;<BR>
於身，食虎豹。』大傳謂之姪獸（今尚書大傳作怪獸□&nbsp;&nbsp;<BR>
□珂）。吾宜作虞也。」珂案：騶吾（虞）神話，亦文&nbsp;&nbsp;<BR>
王脫□裡神話之一細節也。尚書大傳云：「散宜生之於&nbsp;&nbsp;<BR>
陵氏取怪獸，大不闢虎狼閑，尾倍其身，名曰虞。」是&nbsp;&nbsp;<BR>
此騶虞也。淮南子道應篇云：「散宜生乃以千金求天下&nbsp;&nbsp;<BR>
之珍怪，得騶虞、雞斯之乘、玄玉百工、大貝百朋、玄&nbsp;&nbsp;<BR>
豹黃羆、青犴白虎、文皮千合，以獻於紂。」首列騶虞&nbsp;&nbsp;<BR>
，其貴可知矣。&nbsp;&nbsp;<BR>
&nbsp;&nbsp;<BR>
崑崙虛南所，有泛林方三百里１。&nbsp;&nbsp;<BR>
&nbsp;&nbsp;<BR>
１　畢沅云：「淮南子□形訓有樊桐，雲在崑崙閶闔之&nbsp;&nbsp;<BR>
中。廣雅云：『崑崙虛有板桐。』水經注（河水）云：&nbsp;&nbsp;<BR>
『崑崙之山，下曰樊桐，一名板桐。』案泛、樊、板聲&nbsp;&nbsp;<BR>
相近，林、桐字相似，當即一也。」珂案：畢說近是。&nbsp;&nbsp;<BR>
則所謂樊桐或板桐之山，蓋亦以「林木氾濫布衍」（海&nbsp;&nbsp;<BR>
外南經郭璞注）而得名，其義則泛林也。&nbsp;&nbsp;<BR>
&nbsp;&nbsp;<BR>
從極之淵１深三百仞，維冰夷恆都焉２。冰夷人面３，&nbsp;&nbsp;<BR>
乘兩龍４。一曰忠極之淵５。&nbsp;&nbsp;<BR>
&nbsp;&nbsp;<BR>
１　珂案：文選江賦李善注引此經作「從極之川」。&nbsp;&nbsp;<BR>
&nbsp;&nbsp;<BR>
２　郭璞云：「冰夷，馮夷也。淮南云：『馮夷得道，&nbsp;&nbsp;<BR>
以潛大川。』即河伯也。穆天子傳所謂『河伯無夷』者&nbsp;&nbsp;<BR>
，竹書作馮夷，字或作冰也。」珂案：經文「恆都」，&nbsp;&nbsp;<BR>
藏經本作「潛都」。郭注引淮南子齊俗篇文，實出莊子&nbsp;&nbsp;<BR>
大宗師。大宗師云：「馮夷得之，以遊大川。」釋文引&nbsp;&nbsp;<BR>
司馬彪云：「清泠傳曰：『馮夷華陰潼鄉堤首人也，服&nbsp;&nbsp;<BR>
八石，得水仙，是為河伯。』」後漢書張衡傳注引龍魚&nbsp;&nbsp;<BR>
河圖則云：「河伯姓呂，名公子，夫人姓馮，名夷。」&nbsp;&nbsp;<BR>
楚辭九歌洪興祖補注引抱樸子釋鬼篇（今本無）復云：&nbsp;&nbsp;<BR>
「馮夷以八月上庚日渡河溺死，天帝署為河伯。」等等&nbsp;&nbsp;<BR>
，是皆後起之說，未免蕪雜不倫。河伯蓋古黃河水神，&nbsp;&nbsp;<BR>
穆天子傳捲一所謂「陽紆之山，河伯無夷之所都居」者&nbsp;&nbsp;<BR>
是也。水經注洛水引竹書紀年云：「洛伯用與河伯馮夷&nbsp;&nbsp;<BR>
鬥。」馮夷與用蓋即河洛之神也。殷墟卜辭屢有「●於&nbsp;&nbsp;<BR>
河」（殷墟書契前編：一三二﹒五）、「□於河」（鐵&nbsp;&nbsp;<BR>
雲藏龜：九六﹒四）等記敘，知河伯神話之淵源亦已古&nbsp;&nbsp;<BR>
矣。莊子人間世云：「牛之白額者，與豚之亢鼻者，與&nbsp;&nbsp;<BR>
人有痔病者，不可以適河。」適河，釋文引司馬彪云：&nbsp;&nbsp;<BR>
「謂瀋人於河祭也。」則在戰國之世奉祀河伯之風仍有&nbsp;&nbsp;<BR>
增未已。至楚辭九歌，乃有河伯專章之敘寫，其中「與&nbsp;&nbsp;<BR>
女遊」、「送美人」等語，要無非表現人神戀愛之情況&nbsp;&nbsp;<BR>
（見聞一多九歌古劇懸解）。則河伯者，固亦浪蕩風流&nbsp;&nbsp;<BR>
之神：此史記滑稽列傳西門豹傳「河伯娶婦」傳說之所&nbsp;&nbsp;<BR>
由起也。楚辭天問云：「帝降夷羿、革孽夏民，胡射夫&nbsp;&nbsp;<BR>
河伯而妻彼雒嬪？」羿「妻雒嬪」事，古說隱淪，茫昧&nbsp;&nbsp;<BR>
不可知矣。而「射河伯」，則有王逸注云：「河伯化為&nbsp;&nbsp;<BR>
白龍，遊於水旁，羿見射之，眇其左目。河伯上訴天帝&nbsp;&nbsp;<BR>
，曰：『為我殺羿。』天帝曰：『爾何故得見射？』河&nbsp;&nbsp;<BR>
伯曰：『我時化為白龍出遊。』天帝曰：『使汝深守神&nbsp;&nbsp;<BR>
靈，羿何從得犯汝？今為蟲獸，當為人所射，固其宜也&nbsp;&nbsp;<BR>
，羿何罪歟？』」高誘注淮南子（泛論篇）乃逕云：「&nbsp;&nbsp;<BR>
河伯溺殺人，羿射其左目。」河伯蓋為民害，羿射其不&nbsp;&nbsp;<BR>
道也。而博物誌異聞云：「&nbsp;&nbsp;<BR>
澹台子羽渡河，□千金之璧於河。河伯欲之，至陽侯波&nbsp;&nbsp;<BR>
起，兩鮫夾船。子羽左摻璧，右操劍，擊鮫皆死。既渡&nbsp;&nbsp;<BR>
，三投璧於河，河伯躍而歸之，子羽毀而去。」河伯性&nbsp;&nbsp;<BR>
行之卑劣，於此尤可見一斑。其在古代神話中為反面形&nbsp;&nbsp;<BR>
像人物，蓋無疑問矣。&nbsp;&nbsp;<BR>
&nbsp;&nbsp;<BR>
３　珂案：關於河伯形狀，尸子輯本捲下云：「禹理水&nbsp;&nbsp;<BR>
，觀於河，見白面長人魚身出，曰：『吾河精也。』授&nbsp;&nbsp;<BR>
禹河圖而還於淵中。」繹史捲十一引博物志於述此故事&nbsp;&nbsp;<BR>
後更為之釋云：「蓋河伯也。」韓非子內儲說上略云：&nbsp;&nbsp;<BR>
「齊人有謂齊王曰：『河伯，大神也，臣請使王遇之。&nbsp;&nbsp;<BR>
』乃為壇場大水之上。有閑，大魚動，因曰：『此河伯&nbsp;&nbsp;<BR>
。』」可見河伯之形，實當是人面魚身。酉陽雜俎諾皋&nbsp;&nbsp;<BR>
記上云：「河伯人面，乘兩龍。又曰人面魚身。」「人&nbsp;&nbsp;<BR>
面，乘兩龍」，今所見山海經是也，「又曰人面魚身」&nbsp;&nbsp;<BR>
，蓋更參古說而為之補充使成全貌也。&nbsp;&nbsp;<BR>
&nbsp;&nbsp;<BR>
４　郭璞云：「畫四面各乘靈車，駕二龍。」郝懿行雲&nbsp;&nbsp;<BR>
：「郭注靈蓋雲，字之訛也。水經注（河水）引括地圖&nbsp;&nbsp;<BR>
云：『馮夷恆乘雲車，駕二龍。』是靈當為雲。太平御&nbsp;&nbsp;<BR>
覽六十一捲引此注正作雲，可證。」珂案：郝說是也，&nbsp;&nbsp;<BR>
王念孫校同。&nbsp;&nbsp;<BR>
&nbsp;&nbsp;<BR>
５　郝懿行云：「水經注（河水）引此經作中極，中、&nbsp;&nbsp;<BR>
忠古字通。」&nbsp;&nbsp;<BR>
&nbsp;&nbsp;<BR>
陽污之山，河出其中；凌門之山，河出其中１。&nbsp;&nbsp;<BR>
&nbsp;&nbsp;<BR>
１　郭璞云：「皆河之枝源所出之處也。」郝懿行云：&nbsp;&nbsp;<BR>
「陽污即陽紆，聲相近。穆天子傳（捲一）云：『至於&nbsp;&nbsp;<BR>
陽紆之山，河伯無夷之所都居。』水經注（河水）云：&nbsp;&nbsp;<BR>
『河水又出於陽紆、陵門之山，而注於馮逸之山。』蓋&nbsp;&nbsp;<BR>
即引此經之文。陵門即凌門也。或雲即龍門，凌、龍亦&nbsp;&nbsp;<BR>
聲相轉也。藝文類聚八捲引此經正作陽紆、陵門，與水&nbsp;&nbsp;<BR>
經注合。陽紆、陵門其地皆當在秦，故淮南子云：『昔&nbsp;&nbsp;<BR>
禹治洪水，具禱陽紆。』高誘注云：『陽紆，秦藪。』&nbsp;&nbsp;<BR>
是也。水經注反以高誘為非，謬矣。」珂案：郝引水經&nbsp;&nbsp;<BR>
注「馮逸之山」，當即「馮夷之山」，是以河伯之名而&nbsp;&nbsp;<BR>
名山矣。&nbsp;&nbsp;<BR>
&nbsp;&nbsp;<BR>
王子夜１之尸，兩手、兩股、□２、首、齒３，皆斷異&nbsp;&nbsp;<BR>
處４。&nbsp;&nbsp;<BR>
&nbsp;&nbsp;<BR>
１　珂案：日本小川琢治穆天子傳地名考謂「夜」即「&nbsp;&nbsp;<BR>
亥」之形訛，疑是。若果如此，則此節亦王亥故事之片&nbsp;&nbsp;<BR>
段，即大荒東經郭璞注引古本竹書紀年所謂「殷王子亥&nbsp;&nbsp;<BR>
賓於有易而淫焉、有易之君綿臣殺而放之」、王亥慘遭&nbsp;&nbsp;<BR>
殺戮以後之景象也。詳該經「王亥」節。&nbsp;&nbsp;<BR>
&nbsp;&nbsp;<BR>
２　郝懿行云：「□當為匈。」珂案：匈，古□、胸字&nbsp;&nbsp;<BR>
，海外南經結匈國正作「匈」。&nbsp;&nbsp;<BR>
&nbsp;&nbsp;<BR>
３　珂案：江紹原殷王亥慘死及後君王恆上甲微復仇之&nbsp;&nbsp;<BR>
傳說（見一九三六年十一月二十八日北平華北日報副刊&nbsp;&nbsp;<BR>
「中國古占卜術研究」）謂齒字與首字形近而衍，亦足&nbsp;&nbsp;<BR>
供參考。如此，則王亥慘遭殺戮，系尸分為八，合於「&nbsp;&nbsp;<BR>
亥有二首六身」（首二、胸二、兩手、兩股）（左傳襄&nbsp;&nbsp;<BR>
公三十年）之古代民間傳說。郭璞圖讚云：「子夜之尸&nbsp;&nbsp;<BR>
，體分成七。」則所見本已衍齒字也。&nbsp;&nbsp;<BR>
&nbsp;&nbsp;<BR>
４　郭璞云：「此蓋形解而神連，貌乖而氣合；合不為&nbsp;&nbsp;<BR>
密，離不為疏。」珂案：郭釋已近玄說，殊乖神話之旨&nbsp;&nbsp;<BR>
。&nbsp;&nbsp;<BR>
&nbsp;&nbsp;<BR>
舜妻登比氏１生宵明、燭光２，處河大澤３，二女之靈&nbsp;&nbsp;<BR>
能照此所方百里４。一曰登北氏。&nbsp;&nbsp;<BR>
&nbsp;&nbsp;<BR>
１　珂案：尸子（孫星衍輯本）捲下云：「（堯）妻之&nbsp;&nbsp;<BR>
（舜）以□，媵之以娥。」此二妃皆堯女，所謂娥皇、&nbsp;&nbsp;<BR>
女英（見列女傳有虞二妃）者是也。禮記檀弓上云：「&nbsp;&nbsp;<BR>
舜葬蒼梧，蓋三妃未之從也。」鄭玄註：「舜有三妃。&nbsp;&nbsp;<BR>
」則除上所說二妃而外，另一蓋即此登比氏也。羅泌路&nbsp;&nbsp;<BR>
史（後紀十一）亦以三妃為娥肓（娥皇）、女瑩（女英&nbsp;&nbsp;<BR>
）、癸比（登比），是也。&nbsp;&nbsp;<BR>
&nbsp;&nbsp;<BR>
２　郭璞云：「即二女字也，以能光照，因名雲。」&nbsp;&nbsp;<BR>
&nbsp;&nbsp;<BR>
３　郭璞云：「澤，河邊溢漫處。」&nbsp;&nbsp;<BR>
&nbsp;&nbsp;<BR>
４　郭璞云：「言二女神光所燭及者方百里。」珂案：&nbsp;&nbsp;<BR>
海內西經：「&nbsp;&nbsp;<BR>
大澤方百里，群鳥所生及所解。」即此大澤。該節及已&nbsp;&nbsp;<BR>
下二節亦應移於此節之前，始與方位大致相符，說已見&nbsp;&nbsp;<BR>
前。淮南子□形篇云：「宵明燭光在河洲，所照方千里&nbsp;&nbsp;<BR>
。」說本此。而百字作千，或所見本異也。中次十二經&nbsp;&nbsp;<BR>
云：「洞庭之山，帝之二女居之，是常遊於江淵。澧沅&nbsp;&nbsp;<BR>
之風，交瀟湘之淵，是在九江之間，出入必以飄風暴雨&nbsp;&nbsp;<BR>
。」此「帝之二女」，乃堯之二女即娥皇、女英也。楚&nbsp;&nbsp;<BR>
辭九歌湘夫人云：「帝子降兮北渚，目眇眇兮愁予；裊&nbsp;&nbsp;<BR>
裊兮秋風，洞庭波兮木葉下。」即詠其事也。然其情景&nbsp;&nbsp;<BR>
乃與「處河大澤」之舜二女宵明、燭光相類，或均同一&nbsp;&nbsp;<BR>
傳說之分化與？羅泌路史（後紀十一）因云：「宵明燭&nbsp;&nbsp;<BR>
光，處河大澤，靈照百里，是為湘之神。」以之混同於&nbsp;&nbsp;<BR>
湘水堯二女神話中，正無足異。&nbsp;&nbsp;<BR>
&nbsp;&nbsp;<BR>
蓋國１在鉅燕南，倭北。倭屬燕２。&nbsp;&nbsp;<BR>
&nbsp;&nbsp;<BR>
１　郝懿行云：「（三國誌）魏志東夷傳云：『東沃沮&nbsp;&nbsp;<BR>
在高句麗蓋馬大山之東。』後漢書東夷傳同。李賢注雲&nbsp;&nbsp;<BR>
：『蓋馬，縣名，屬玄菟郡。』今案蓋馬疑本蓋國地。&nbsp;&nbsp;<BR>
」珂案：此節及以下九節均應移海內東經「鉅燕在東北&nbsp;&nbsp;<BR>
陬」之後，說已見海內南經「匈奴」節注。&nbsp;&nbsp;<BR>
&nbsp;&nbsp;<BR>
２　郭璞云：「倭國在帶方東大海內，以女為主（宋本&nbsp;&nbsp;<BR>
、藏經本作王□□珂），其俗露□，衣服無針功，以丹&nbsp;&nbsp;<BR>
朱塗身，不妒忌，一男子數十婦也。」珂案：郭說本三&nbsp;&nbsp;<BR>
國志魏志東夷傳。&nbsp;&nbsp;<BR>
&nbsp;&nbsp;<BR>
朝鮮在列陽東，海北山南。列陽屬燕１。&nbsp;&nbsp;<BR>
&nbsp;&nbsp;<BR>
１　郭璞云：「朝鮮今樂浪縣，箕子所封也。列亦水名&nbsp;&nbsp;<BR>
也，今在帶方，帶方有列口縣。」郝懿行云：「（漢書&nbsp;&nbsp;<BR>
）地理志云：『樂浪郡朝鮮又吞列分黎山，列水所出，&nbsp;&nbsp;<BR>
西至黏蟬入海。』又云：『含資帶水，西至帶方入海。&nbsp;&nbsp;<BR>
』又帶方列口並屬樂浪郡。晉書地理志列口屬帶方郡。&nbsp;&nbsp;<BR>
」&nbsp;&nbsp;<BR>
&nbsp;&nbsp;<BR>
列姑射在海河州中１。&nbsp;&nbsp;<BR>
&nbsp;&nbsp;<BR>
１　郭璞云：「山名也。山有神人。河州在海中，河水&nbsp;&nbsp;<BR>
所經者。莊子所謂藐姑射之山也。」珂案：東次二經雲&nbsp;&nbsp;<BR>
：「姑射之山，無草木，多水。又南水行三百里，流沙&nbsp;&nbsp;<BR>
百里，曰北姑射之山，無草木，多石。又南三百里，曰&nbsp;&nbsp;<BR>
南姑射之山，無草木，多水。」即此，所謂「列」姑射&nbsp;&nbsp;<BR>
也。此節與東次二經所寫情景相合，確當移海內東經始&nbsp;&nbsp;<BR>
妥。莊子逍遙遊云：「藐姑射之山，有神人居焉，肌膚&nbsp;&nbsp;<BR>
若冰雪，淖約若處子，不食五穀，吸風飲露，乘雲氣，&nbsp;&nbsp;<BR>
御飛龍，而遊乎四海之外，其神凝，使物不疵癘而年谷&nbsp;&nbsp;<BR>
熟。」釋文引簡文（梁簡文帝）云：「藐，遠也。」則&nbsp;&nbsp;<BR>
藐姑射之山即姑射之山亦即列姑射（山）也。列子黃帝&nbsp;&nbsp;<BR>
篇云：「列姑射山，在海河洲中，山上有神人焉」云云&nbsp;&nbsp;<BR>
，正是其地也。至於莊子又云：「藐姑射之山，汾水之&nbsp;&nbsp;<BR>
陽」者，釋文云：「汾水出太原，今莊生寓言也。」謂&nbsp;&nbsp;<BR>
不必信以為真也。郝疏乃以列子列姑射山屬此，以莊子&nbsp;&nbsp;<BR>
藐姑射山屬東次二經姑射山，謂二者「非一地也」，未&nbsp;&nbsp;<BR>
免泥求，未能貫通。&nbsp;&nbsp;<BR>
&nbsp;&nbsp;<BR>
射姑國１在海中，屬列姑射，西南，山環之２。&nbsp;&nbsp;<BR>
&nbsp;&nbsp;<BR>
１　珂案：宋本、藏經本、吳寬抄本、吳任臣本、畢沅&nbsp;&nbsp;<BR>
校本並作「姑射國」，作「姑射國」是也。&nbsp;&nbsp;<BR>
&nbsp;&nbsp;<BR>
２　郝懿行云：「山環西南，海據東北也。」&nbsp;&nbsp;<BR>
&nbsp;&nbsp;<BR>
大蟹在海中１。&nbsp;&nbsp;<BR>
&nbsp;&nbsp;<BR>
１　郭璞云：「蓋千里之蟹也。」珂案：大荒東經云：&nbsp;&nbsp;<BR>
「女醜有大蟹。」郭注云：「廣千里也。」即此大蟹也&nbsp;&nbsp;<BR>
。周書王會篇云：「海陽大蟹。」孔晁注云：「海水之&nbsp;&nbsp;<BR>
陽，一蟹盈車。」此大蟹之見於先秦古籍者也。玄中記&nbsp;&nbsp;<BR>
（古小說鉤沉輯）云：「天下之大物，北海之蟹，舉一&nbsp;&nbsp;<BR>
螯能加於山，身故在水中。」御覽捲九四二引嶺南異物&nbsp;&nbsp;<BR>
志云：「嘗有行海得洲渚，林木甚茂。乃維舟登岸，爨&nbsp;&nbsp;<BR>
於水傍。半炊而林沒於水。遽斬其纜，乃得去。詳視之&nbsp;&nbsp;<BR>
，大蟹也。」則傳說演變，愈出而愈奇也。&nbsp;&nbsp;<BR>
&nbsp;&nbsp;<BR>
陵魚人面，手足，魚身，在海中１。&nbsp;&nbsp;<BR>
&nbsp;&nbsp;<BR>
１　珂案：海外西經云：「龍魚陵居在其（沃野）北。&nbsp;&nbsp;<BR>
」即此魚也。說詳該節注。楚辭天問云：「鯪魚何所？&nbsp;&nbsp;<BR>
」劉逵注吳都賦引作「陵魚曷止」即人魚也。龍、陵聲&nbsp;&nbsp;<BR>
轉，陵、人音近。山海經記有產人魚之處多所：西山經&nbsp;&nbsp;<BR>
之竹山、北次三經之龍侯山、中次三經之熊耳山、中次&nbsp;&nbsp;<BR>
六經之傅山、陽華山、中次十一經之朝歌山、□山，均&nbsp;&nbsp;<BR>
雲「多人魚」。即南山經青邱山之赤□，中次七經少室&nbsp;&nbsp;<BR>
山之●魚，亦均人魚之屬也。然此人魚，乃動物之人魚&nbsp;&nbsp;<BR>
，非神話之人魚也。水經注伊水云：「廣志曰：『鯢魚&nbsp;&nbsp;<BR>
聲如小兒啼，有四足，形如鯪鱧，可以治牛，出伊水也&nbsp;&nbsp;<BR>
。』司馬遷謂之人魚。故其著史記曰：『始皇之葬也，&nbsp;&nbsp;<BR>
以人魚膏為燭。』徐廣曰：『人魚似□而四足，即鯢魚&nbsp;&nbsp;<BR>
也。』」謂此。神話之人魚，此經所記近似矣，而未若&nbsp;&nbsp;<BR>
搜神記所記之鮫人。搜神記捲十二云：「&nbsp;&nbsp;<BR>
南海之外有鮫人，水居如魚，不廢織績，其眼泣，則能&nbsp;&nbsp;<BR>
出珠。」博物志、述異記並記之而文小異。而御覽捲八&nbsp;&nbsp;<BR>
０三引博物志（今本無）云：「鮫人從水出，寓人家，&nbsp;&nbsp;<BR>
積日賣絹。將去，從主人索一器，泣而成珠滿盤，以與&nbsp;&nbsp;<BR>
主人。」為尤奇異。後世人魚之傳說，則見於太平廣記&nbsp;&nbsp;<BR>
捲四六四引洽聞記：「海人魚狀如人，眉目口鼻手爪，&nbsp;&nbsp;<BR>
皆為美麗女子，皮肉白如玉，發如馬尾，長五六尺。」&nbsp;&nbsp;<BR>
天中記捲十二引徂異記亦云：「侍制查道奉使高麗，晚&nbsp;&nbsp;<BR>
泊一山，望見沙中有一婦人，紅裳雙●，髻鬟微亂，肘&nbsp;&nbsp;<BR>
有紅鬣。水工曰：『某在海上，未省此何物？』查曰：&nbsp;&nbsp;<BR>
『此人魚也。』」其形貌姿態已與近世北歐童話家筆下&nbsp;&nbsp;<BR>
人魚相近矣。郝懿行云：「初學記三十捲引此經云：『&nbsp;&nbsp;<BR>
鯪魚背腹皆有刺，如三角菱。』北堂書鈔一百三十七捲&nbsp;&nbsp;<BR>
亦引此經，而雲『鯪鯉吞舟』。疑此皆郭注誤引作經文&nbsp;&nbsp;<BR>
，今本並脫去之也。」是矣；而獰猛之狀則異也。&nbsp;&nbsp;<BR>
&nbsp;&nbsp;<BR>
大□居海中１。&nbsp;&nbsp;<BR>
&nbsp;&nbsp;<BR>
１　郭璞云：「□即魴也；音鞭。」珂案：爾雅釋魚雲&nbsp;&nbsp;<BR>
：「魴，□。」郭璞注云：「江東呼魴魚為□。」說文&nbsp;&nbsp;<BR>
十一云：「□，□。」故郭此注雲「□即魴」也。&nbsp;&nbsp;<BR>
&nbsp;&nbsp;<BR>
明組邑居海中１。&nbsp;&nbsp;<BR>
&nbsp;&nbsp;<BR>
１　郭璞云：「音祖。」郝懿行云：「明組邑蓋海中聚&nbsp;&nbsp;<BR>
落之名，今未詳。或說（吳任臣說□□珂）以爾雅（釋&nbsp;&nbsp;<BR>
草）雲『組似組，東海有之。』恐非。」&nbsp;&nbsp;<BR>
&nbsp;&nbsp;<BR>
蓬萊山在海中１。&nbsp;&nbsp;<BR>
&nbsp;&nbsp;<BR>
１　郭璞云：「上有仙人宮室，皆以金玉為之，鳥獸盡&nbsp;&nbsp;<BR>
白，望之如雲，在渤海中也。」珂案：史記封禪書云：&nbsp;&nbsp;<BR>
「蓬萊、方丈、瀛洲，此三神山者，其傳在渤海中，諸&nbsp;&nbsp;<BR>
仙人及不死之藥皆在焉。其物禽獸盡白，而黃金銀為宮&nbsp;&nbsp;<BR>
闕，未至，望之如雲。」云云，是郭所本也。列子湯問&nbsp;&nbsp;<BR>
篇五神山神話亦有蓬萊，已見海外東經「大人國」節注&nbsp;&nbsp;<BR>
。御覽捲三八引此經作「蓬萊山，海中之神山，非有道&nbsp;&nbsp;<BR>
者不至。」當是□括經文並郭注而言，非經文也。&nbsp;&nbsp;<BR>
&nbsp;&nbsp;<BR>
大人之市在海中１。&nbsp;&nbsp;<BR>
&nbsp;&nbsp;<BR>
１　珂案：大荒東經云：「東海之外，大荒之中，有山&nbsp;&nbsp;<BR>
名曰大言，日月所出。有波谷山者，有大人之國。有大&nbsp;&nbsp;<BR>
人之市，名曰大人之堂。有一大人□其上，張其兩臂（&nbsp;&nbsp;<BR>
臂原作耳，據王念孫、畢沅、郝懿行諸家校改）。」即&nbsp;&nbsp;<BR>
此。楊慎、郝懿行等咸釋以登州海市蜃樓之幻像，云：&nbsp;&nbsp;<BR>
「今登州海中州島上，春夏之交，恆見城郭市□，人物&nbsp;&nbsp;<BR>
往來，有飛仙邀遊，俄頃變幻，土人謂之海市。疑即此&nbsp;&nbsp;<BR>
。」云云，非也。&nbsp;&nbsp;<BR>
&nbsp;&nbsp;<BR>
&nbsp;&nbsp;<BR>
&nbsp;&nbsp;<BR>
&nbsp;&nbsp;<BR>
--&nbsp;&nbsp;<BR>
&nbsp;&nbsp;天地不仁&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;諸行無常&nbsp;&nbsp;<BR>
&nbsp;&nbsp;<BR>
※&nbsp;來源:﹒The&nbsp;unknown&nbsp;SPACE&nbsp;bbs.mit.edu﹒[FROM:&nbsp;156.153.255.242]&nbsp;&nbsp;<BR>
&nbsp;<BR>
--------------------------------------------------------------------------------&nbsp;<BR>
&nbsp;<BR>
[本討論區]&nbsp;[分類討論區]&nbsp;[全部討論區]　&nbsp;&nbsp;討論區&nbsp;<BR>
--&nbsp;<BR>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&gt;------------------------------------&lt;&nbsp;<BR>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;|&nbsp;&nbsp;&nbsp;&nbsp;&nbsp;&nbsp;&nbsp;&nbsp;聰明看世情&nbsp;&nbsp;糊塗一顆心&nbsp;&nbsp;&nbsp;&nbsp;&nbsp;&nbsp;|&nbsp;<BR>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&gt;------------------------------------&lt;&nbsp;<BR>
&nbsp;<BR>
※&nbsp;來源:•BBS&nbsp;水木清華站&nbsp;bbs.net.tsinghua.edu.cn•[FROM:&nbsp;203.207.223.224]&nbsp;<BR>
<A HREF="00000010.htm">上一篇</A>
<A HREF='javascript:history.go(-1)'>返回上一頁</A>
<A HREF="index.htm">回到目錄</A>
<A HREF="#top">回到頁首</A>
<A HREF="00000012.htm">下一篇</A>
</H1></CENTER>
<CENTER><H1>BBS水木清華站︰精華區</H1></CENTER>
</BODY></HTML>