<HTML>
<HEAD>
<TITLE>BBS水木清華站︰精華區</TITLE>
</HEAD>
<BODY>
<CENTER><H1>BBS水木清華站︰精華區</H1></CENTER>
<A Name="top"></a>
發信人:&nbsp;Ranma&nbsp;(亂馬貓),&nbsp;信區:&nbsp;Mud_Builder&nbsp;&nbsp;&nbsp;&nbsp;&nbsp;&nbsp;&nbsp;&nbsp;<BR>
標&nbsp;&nbsp;題:&nbsp;轉載&nbsp;&nbsp;山海經&nbsp;17/18&nbsp;&nbsp;<BR>
發信站:&nbsp;BBS&nbsp;水木清華站&nbsp;(Sun&nbsp;Sep&nbsp;19&nbsp;00:16:58&nbsp;1999)&nbsp;<BR>
&nbsp;<BR>
[本討論區]&nbsp;[分類討論區]&nbsp;[全部討論區]　&nbsp;&nbsp;討論區&nbsp;<BR>
&nbsp;<BR>
--------------------------------------------------------------------------------&nbsp;<BR>
&nbsp;<BR>
發信人:&nbsp;trajan&nbsp;(笨),&nbsp;信區:&nbsp;History&nbsp;&nbsp;<BR>
標&nbsp;&nbsp;題:&nbsp;山海經&nbsp;17/18&nbsp;&nbsp;<BR>
發信站:&nbsp;The&nbsp;unknown&nbsp;SPACE&nbsp;(Fri&nbsp;Mar&nbsp;26&nbsp;16:14:45&nbsp;1999),&nbsp;站內信件&nbsp;&nbsp;<BR>
&nbsp;&nbsp;<BR>
山海經海經新釋卷十二&nbsp;&nbsp;<BR>
　　山海經第十七&nbsp;&nbsp;<BR>
　　　　大荒北經&nbsp;&nbsp;<BR>
&nbsp;&nbsp;<BR>
東北海之外，大荒之中，河水之閑，附禺之山１，帝顓&nbsp;&nbsp;<BR>
頊與九嬪葬焉２。爰有(丘鳥)３久、文貝、離俞、鸞鳥、&nbsp;&nbsp;<BR>
皇鳥４、大物、小物５。有青鳥、瑯鳥、玄鳥、黃鳥、&nbsp;&nbsp;<BR>
虎、豹、熊、羆、黃蛇、視肉、□、瑰、瑤、碧，皆出&nbsp;&nbsp;<BR>
衛於山６。丘方圓三百里，丘南帝俊竹林在焉７，大可&nbsp;&nbsp;<BR>
為舟８。竹南有赤澤水９，名曰封淵１０。有三桑無枝&nbsp;&nbsp;<BR>
１１。丘西有瀋淵，顓頊所浴。&nbsp;&nbsp;<BR>
&nbsp;&nbsp;<BR>
１　郝懿行云：「海外北經作務隅，海內東經作鮒魚，&nbsp;&nbsp;<BR>
此經又作附禺，皆一山也，古字通用。文選注謝□哀策&nbsp;&nbsp;<BR>
文引此經作鮒禺之山，後漢書張衡傳注引此經與今本同&nbsp;&nbsp;<BR>
。」&nbsp;&nbsp;<BR>
&nbsp;&nbsp;<BR>
２　郭璞云：「此皆殊俗，義所作塚。」&nbsp;&nbsp;<BR>
&nbsp;&nbsp;<BR>
３　珂案：經文(丘鳥)，孫星衍校改鴟。&nbsp;&nbsp;<BR>
&nbsp;&nbsp;<BR>
４　珂案：皇鳥，宋本、毛□本、藏經本均作鳳鳥，王&nbsp;&nbsp;<BR>
念孫亦校作鳳鳥。&nbsp;&nbsp;<BR>
&nbsp;&nbsp;<BR>
５　郭璞云：「言備有也。」王崇慶云：「大物小物，&nbsp;&nbsp;<BR>
皆殉葬之具也。」&nbsp;&nbsp;<BR>
&nbsp;&nbsp;<BR>
６　郭璞云：「在其山邊也。」郝懿行云：「藝文類聚&nbsp;&nbsp;<BR>
八十九捲、初學記二十八捲引此經並作衛丘山，北堂書&nbsp;&nbsp;<BR>
鈔一百三十七捲亦作衛丘，是知古本衛丘連文，而以皆&nbsp;&nbsp;<BR>
出於山四字相屬，今本誤倒其句耳，所宜訂正。」珂案&nbsp;&nbsp;<BR>
：王念孫校亦同郝注。附禺山所有各物其部分已見海外&nbsp;&nbsp;<BR>
北經「務隅之山」節。&nbsp;&nbsp;<BR>
&nbsp;&nbsp;<BR>
７　郝懿行云：「此經帝俊蓋顓頊也：下雲丘西有瀋淵&nbsp;&nbsp;<BR>
，顓頊所浴，以此知之。」珂案：郝說疑非。此經既明&nbsp;&nbsp;<BR>
言丘南帝俊竹林，大可為舟；丘西瀋淵，顓頊所浴；則&nbsp;&nbsp;<BR>
帝俊自帝俊，顓頊自顓頊，又何得以帝俊為顓頊邪？此&nbsp;&nbsp;<BR>
不同於大荒南經所記不庭之山，前雲「帝俊妻娥皇生此&nbsp;&nbsp;<BR>
三身之國」，後雲「從淵，舜之所浴也」，以舜亦妻娥&nbsp;&nbsp;<BR>
皇，固可以謂浴於從淵之舜即「妻娥皇」之帝俊也，而&nbsp;&nbsp;<BR>
此則無可比附，故不可以以二帝偶共一地即謂彼此相同&nbsp;&nbsp;<BR>
也。&nbsp;&nbsp;<BR>
&nbsp;&nbsp;<BR>
８　郭璞云：「言舜林中竹一節則可以為船也。」郝懿&nbsp;&nbsp;<BR>
行云：「初學記（捲二十八）引神異經云：『南方荒中&nbsp;&nbsp;<BR>
有沛竹，其長百丈，圍二丈五六尺，厚八九寸，可以為&nbsp;&nbsp;<BR>
船。』廣韻引神異經云：『篩竹一名太極，長百丈，南&nbsp;&nbsp;<BR>
方以為船。』玉篇云：『蕁竹長千丈，為大船也；生海&nbsp;&nbsp;<BR>
畔。』即此類。」&nbsp;&nbsp;<BR>
&nbsp;&nbsp;<BR>
９　郭璞云：「水色赤也。」&nbsp;&nbsp;<BR>
&nbsp;&nbsp;<BR>
１０郭璞云：「封亦大也。」&nbsp;&nbsp;<BR>
&nbsp;&nbsp;<BR>
１１郭璞云：「皆高百仞。」王念孫云：「皆高百仞四&nbsp;&nbsp;<BR>
字乃正文誤入注，見藝文類聚八十八，又見御覽木部四&nbsp;&nbsp;<BR>
（捲九五五），又見類聚木部（捲八十九）。」珂案：&nbsp;&nbsp;<BR>
「三桑無枝」已見北次二經、海外北經。&nbsp;&nbsp;<BR>
&nbsp;&nbsp;<BR>
有胡不與之國１，烈姓２，黍食。&nbsp;&nbsp;<BR>
&nbsp;&nbsp;<BR>
１　郭璞云：「一國復名耳，今胡夷語皆通然。」&nbsp;&nbsp;<BR>
&nbsp;&nbsp;<BR>
２　郝懿行云：「烈姓蓋炎帝神農之裔，左傳（昭公二&nbsp;&nbsp;<BR>
十九年）稱烈山氏，（禮記）祭法稱厲山氏；鄭康成注&nbsp;&nbsp;<BR>
云：『厲山，神農所起。一日有烈山。』」珂案：今本&nbsp;&nbsp;<BR>
禮記鄭注云：「厲山氏，炎帝也，起於厲山。或曰有烈&nbsp;&nbsp;<BR>
山氏。」&nbsp;&nbsp;<BR>
&nbsp;&nbsp;<BR>
大荒之中，有山，名曰不咸。有肅慎氏之國１。有蜚蛭&nbsp;&nbsp;<BR>
，四翼２。有蟲，獸首蛇身，名曰琴蟲３。&nbsp;&nbsp;<BR>
&nbsp;&nbsp;<BR>
１　郭璞云：「今肅慎國去遼東三千餘里，穴居，無衣&nbsp;&nbsp;<BR>
，衣豬皮，冬以膏塗體，厚數分，用卻風寒。其人皆工&nbsp;&nbsp;<BR>
射，弓長四尺，勁強。箭以□（宋本□下有木字□□珂&nbsp;&nbsp;<BR>
）為之，長尺五（藏經本五作八□□珂）寸，青石為鏑&nbsp;&nbsp;<BR>
，此春秋時隼集陳侯之庭所得矢也。晉太興三年平州刺&nbsp;&nbsp;<BR>
史崔毖遣別駕高會，使來獻肅慎氏之弓矢，箭鏃有似銅&nbsp;&nbsp;<BR>
骨作者。問（&nbsp;&nbsp;<BR>
藏經本問下有之字，是也□□珂）雲，轉與海內國，通&nbsp;&nbsp;<BR>
得用此。今名之為挹婁國，出好貂、赤玉。豈從海外轉&nbsp;&nbsp;<BR>
而至此乎？後漢書所謂挹婁者（宋本、吳寬抄本者作國&nbsp;&nbsp;<BR>
□□珂）是也。」郝懿行云：「肅慎國見海外西經。郭&nbsp;&nbsp;<BR>
說肅慎本魏志東夷傳，但傳本作『用□長尺八寸』，與&nbsp;&nbsp;<BR>
郭異，餘則同也。今之後漢書，非郭所見，而此注引後&nbsp;&nbsp;<BR>
漢書者，吳志嬪妃傳云：『謝承撰後漢書百餘捲。』其&nbsp;&nbsp;<BR>
書說挹婁，即古肅慎氏之國也。隼集陳侯之庭，魯語有&nbsp;&nbsp;<BR>
其事。」&nbsp;&nbsp;<BR>
&nbsp;&nbsp;<BR>
２　郭璞云：「翡、窒兩音。」珂案：文選上林賦：「&nbsp;&nbsp;<BR>
蛭蜩蠼猱。」司馬彪注引此經蜚作飛。&nbsp;&nbsp;<BR>
&nbsp;&nbsp;<BR>
３　郭璞云：「亦蛇類也。」郝懿行云：「南山人以蟲&nbsp;&nbsp;<BR>
為蛇，見海外南經。」&nbsp;&nbsp;<BR>
&nbsp;&nbsp;<BR>
有人名曰大人。有大人之國１，釐姓２，黍食。有大青&nbsp;&nbsp;<BR>
蛇，黃頭３，食麈４。&nbsp;&nbsp;<BR>
&nbsp;&nbsp;<BR>
１　珂案：大人國已見海外東經及大荒東經。&nbsp;&nbsp;<BR>
&nbsp;&nbsp;<BR>
２　郝懿行云：「晉語（國語晉語四□□珂）司空季子&nbsp;&nbsp;<BR>
說黃帝之子十二姓中有僖姓，僖、釐古字通用，釐即僖&nbsp;&nbsp;<BR>
也。史記孔子世家云：『汪罔氏之君，守封禺之山，為&nbsp;&nbsp;<BR>
釐姓。』索隱云：『釐音僖。』是也。」珂案：國語魯&nbsp;&nbsp;<BR>
語下云：「防風，汪芒氏之君也，守封□之山者也，為&nbsp;&nbsp;<BR>
漆姓；在虞、夏、商為汪芒氏，於周為長狄，今為大人&nbsp;&nbsp;<BR>
。」汪芒氏即汪罔氏，漆姓即釐姓也。則大人者，防風&nbsp;&nbsp;<BR>
之後，亦黃帝之裔也。&nbsp;&nbsp;<BR>
&nbsp;&nbsp;<BR>
３　珂案：藝文類聚捲六引此作頭方。&nbsp;&nbsp;<BR>
&nbsp;&nbsp;<BR>
４　郭璞云：「今南方(蟲丹)蛇食鹿，鹿亦麈屬也。」珂&nbsp;&nbsp;<BR>
案：榮山亦有玄蛇食麈，已見大荒南經。又此經文食麈&nbsp;&nbsp;<BR>
，藏經本作食鹿；注文鹿亦麈屬，藏經本作鹿亦□類。&nbsp;&nbsp;<BR>
&nbsp;&nbsp;<BR>
有榆山。有鯀攻程州之山１。&nbsp;&nbsp;<BR>
&nbsp;&nbsp;<BR>
１　郭璞云：「皆因其事而名物也。」郝懿行云：「程&nbsp;&nbsp;<BR>
州，蓋亦國名，如禹攻共工國山之類。」珂案：郝說疑&nbsp;&nbsp;<BR>
是。此經下文有「有始州之國，有丹山」，可證。禹攻&nbsp;&nbsp;<BR>
共工國山已見大荒西經。&nbsp;&nbsp;<BR>
&nbsp;&nbsp;<BR>
大荒之中，有山名曰衡天。有先民之山１。有盤木千里&nbsp;&nbsp;<BR>
２。&nbsp;&nbsp;<BR>
&nbsp;&nbsp;<BR>
１　珂案：大荒西經云：「西北海之外，赤水之西，有&nbsp;&nbsp;<BR>
先民之國。」非此。此山地望當在東北。&nbsp;&nbsp;<BR>
&nbsp;&nbsp;<BR>
２　郭璞云：「音盤。」珂案：大戴禮五帝德及史記五&nbsp;&nbsp;<BR>
帝本紀，均有「東至於蟠木」語，疑即此。論衡訂鬼篇&nbsp;&nbsp;<BR>
引山海經（今本無）云：「&nbsp;&nbsp;<BR>
滄海之中，有度朔之山，上有大桃木，其屈蟠三千里，&nbsp;&nbsp;<BR>
其枝閑東北曰鬼門，萬鬼所出入也。上有二神人，一曰&nbsp;&nbsp;<BR>
神荼，一曰鬱壘，主閱領萬鬼。惡害之鬼，執以葦索，&nbsp;&nbsp;<BR>
而以食虎。於是黃帝乃作禮，以時驅之，立大桃人，門&nbsp;&nbsp;<BR>
戶畫神荼鬱壘與虎，懸葦索以御兇。」此「屈蟠三千里&nbsp;&nbsp;<BR>
」之大桃木，當即「千里」盤木之屬。劉昭注後漢書禮&nbsp;&nbsp;<BR>
儀志亦引此經而文稍異，當皆此經之逸文也。&nbsp;&nbsp;<BR>
&nbsp;&nbsp;<BR>
有叔□國１。顓頊之子，黍食，使四鳥：虎、豹、熊、&nbsp;&nbsp;<BR>
羆。有黑蟲如熊狀，名曰(犬昔)(犬昔)２。&nbsp;&nbsp;<BR>
&nbsp;&nbsp;<BR>
１　郭璞云：「（□）音作感反；一音觸。」&nbsp;&nbsp;<BR>
&nbsp;&nbsp;<BR>
２　郭璞云：「或作□，音夕同。」郝懿行云：「玉篇&nbsp;&nbsp;<BR>
云：『(犬昔)，秦亦切，獸名。』廣韻亦云獸名，引此經&nbsp;&nbsp;<BR>
。蓋蟲、獸通名耳。□見說文（十）。」珂案：郭注「&nbsp;&nbsp;<BR>
音夕同」，藏經本無同字，同字疑衍。&nbsp;&nbsp;<BR>
&nbsp;&nbsp;<BR>
有北齊之國，姜姓１，使虎、豹、熊、羆。&nbsp;&nbsp;<BR>
&nbsp;&nbsp;<BR>
１　郝懿行云：「說文（十二）云：『姜，神農居姜水&nbsp;&nbsp;<BR>
以為姓。』史記齊太公世家云：『姓姜氏。』案大荒西&nbsp;&nbsp;<BR>
經有西周之國，姬姓，此有北齊之國，姜姓，皆周秦人&nbsp;&nbsp;<BR>
語也。」&nbsp;&nbsp;<BR>
&nbsp;&nbsp;<BR>
大荒之中，有山名曰先檻１大逢之山，河濟所入，海北&nbsp;&nbsp;<BR>
注焉２。其西有山，名曰禹所積石３。&nbsp;&nbsp;<BR>
&nbsp;&nbsp;<BR>
１　珂案：藏經本作光檻。&nbsp;&nbsp;<BR>
&nbsp;&nbsp;<BR>
２　郭璞云：「河濟注海，已復出海外，入此山中也。&nbsp;&nbsp;<BR>
」&nbsp;&nbsp;<BR>
&nbsp;&nbsp;<BR>
３　珂案：禹所積石之山，已見海外北經，詳該節注。&nbsp;&nbsp;<BR>
&nbsp;&nbsp;<BR>
有陽山者。有順山者，順水出焉。有始州之國，有丹山&nbsp;&nbsp;<BR>
１。&nbsp;&nbsp;<BR>
&nbsp;&nbsp;<BR>
１　郭璞云：「此山純出丹朱也。竹書曰：『和甲西征&nbsp;&nbsp;<BR>
，得一丹山。』今所在亦有丹山，丹出土穴中。」&nbsp;&nbsp;<BR>
&nbsp;&nbsp;<BR>
有大澤方千里，群鳥所解１。&nbsp;&nbsp;<BR>
&nbsp;&nbsp;<BR>
１　郭璞曰：「穆天子傳（捲四）曰：『北至廣原之野&nbsp;&nbsp;<BR>
，飛鳥所解其羽，乃於此獵鳥獸，絕群，載羽百車。』&nbsp;&nbsp;<BR>
竹書亦曰：『穆王北征，行流沙千里，積羽千里。』皆&nbsp;&nbsp;<BR>
謂此澤也。」珂案：大澤有二：一乃海內北經「舜妻登&nbsp;&nbsp;<BR>
比氏生宵明燭光，處河大澤」之大澤，一即此澤。此澤&nbsp;&nbsp;<BR>
即海外北經所記「誇父與日逐走，北飲大澤」及此經「&nbsp;&nbsp;<BR>
誇父將走大澤」之大澤，說詳海內北經「宵明燭光」節&nbsp;&nbsp;<BR>
注。&nbsp;&nbsp;<BR>
&nbsp;&nbsp;<BR>
有毛民之國１，依姓２，食黍，使四鳥。禹生均國，均&nbsp;&nbsp;<BR>
國生役採３，役採生修４□５，修□殺綽人６。帝念之&nbsp;&nbsp;<BR>
，潛為之國７，是此毛民。&nbsp;&nbsp;<BR>
&nbsp;&nbsp;<BR>
１　郭璞云：「其人面體皆生毛。」珂案：毛民國已見&nbsp;&nbsp;<BR>
海外東經。&nbsp;&nbsp;<BR>
&nbsp;&nbsp;<BR>
２　珂案：國語晉語四云：黃帝之子二十五宗，其得姓&nbsp;&nbsp;<BR>
者十四人，為十二姓，中有依姓。據此則毛民當是黃帝&nbsp;&nbsp;<BR>
之裔，海外東經郝注雲禹裔非也。然禹亦黃帝族，則毛&nbsp;&nbsp;<BR>
民者，雖非其直接裔屬，亦其同族子孫也；故禹之曾孫&nbsp;&nbsp;<BR>
修□殺綽人，禹乃「念之」而「潛為」此毛民國，以此&nbsp;&nbsp;<BR>
也。&nbsp;&nbsp;<BR>
&nbsp;&nbsp;<BR>
３　郭璞云：「採一作來。」珂案：藏經本正作來，無&nbsp;&nbsp;<BR>
郭注四字。&nbsp;&nbsp;<BR>
&nbsp;&nbsp;<BR>
４　珂案：藏經本作循。&nbsp;&nbsp;<BR>
&nbsp;&nbsp;<BR>
５　郭璞云：「音如單袷之袷。」&nbsp;&nbsp;<BR>
&nbsp;&nbsp;<BR>
６　郭璞云：「人名。」&nbsp;&nbsp;<BR>
&nbsp;&nbsp;<BR>
７　郭璞云：「潛密用之為國。」&nbsp;&nbsp;<BR>
&nbsp;&nbsp;<BR>
有儋耳之國１，任姓２，禺號子，食谷。北海之渚中３&nbsp;&nbsp;<BR>
，有神，人面鳥身，珥兩青蛇，踐兩赤蛇，名曰禺強４&nbsp;&nbsp;<BR>
。&nbsp;&nbsp;<BR>
&nbsp;&nbsp;<BR>
１　郭璞云：「其人耳大下儋，垂在肩上，朱崖儋耳，&nbsp;&nbsp;<BR>
鏤畫其耳，亦以放之也。」珂案：儋耳，淮南子□形篇&nbsp;&nbsp;<BR>
作耽耳，博物志捲一作擔耳，依字儋當為□。說文十二&nbsp;&nbsp;<BR>
云：「□，垂耳也。」即郭注所謂「耳大下儋，垂在肩&nbsp;&nbsp;<BR>
上」之意也。海外北經有聶耳國，即此，說詳該節注。&nbsp;&nbsp;<BR>
&nbsp;&nbsp;<BR>
２　珂案：國語晉語說黃帝之子十二姓中有任姓，此經&nbsp;&nbsp;<BR>
下文復言「禺號子」，禺號即禺(豸虎)，乃黃帝之子，見&nbsp;&nbsp;<BR>
大荒東經，故儋耳亦黃帝裔也。&nbsp;&nbsp;<BR>
&nbsp;&nbsp;<BR>
３　郭璞云：「言在海島中種粟給食，謂禺強也。」珂&nbsp;&nbsp;<BR>
案：大荒東經云：「黃帝生禺(豸虎)，禺(豸虎)生禺京，&nbsp;&nbsp;<BR>
禺京處北海，禺(豸虎)處東海，是為海神。」郭璞註：&nbsp;&nbsp;<BR>
「(豸虎)一本作號。」又注「禺京」云：「即禺強也。」&nbsp;&nbsp;<BR>
是禺強固禺號子，然其身份乃北海海神，非如郭注所謂&nbsp;&nbsp;<BR>
「&nbsp;&nbsp;<BR>
在海島中種粟給食」之禺號子也。揆此經文意，此「食&nbsp;&nbsp;<BR>
谷北海之渚中」之禺號子，乃任姓之儋耳國也。謂之「&nbsp;&nbsp;<BR>
子」者，蓋謂其苗裔，非必謂其親子也。郭注「謂禺強&nbsp;&nbsp;<BR>
也」蓋誤。又，舊以「食谷北海之渚中」為句，亦誤。&nbsp;&nbsp;<BR>
「食谷」，應作一句，屬上讀；「北海之渚中」，應作&nbsp;&nbsp;<BR>
一句，屬下讀，始當。&nbsp;&nbsp;<BR>
&nbsp;&nbsp;<BR>
４　珂案：禺強已見海外北經及大荒東經。海外北經雲&nbsp;&nbsp;<BR>
，禺強踐兩青蛇，與此異。列子湯問篇云：「帝令禺強&nbsp;&nbsp;<BR>
使巨螯十五，舉首而戴五山。」見海外東經「大人國」&nbsp;&nbsp;<BR>
節注。&nbsp;&nbsp;<BR>
&nbsp;&nbsp;<BR>
大荒之中，有山名曰北極天櫃１，海水北注焉。有神，&nbsp;&nbsp;<BR>
九首人面鳥身，名曰九鳳２。又有神銜蛇操蛇３，其狀&nbsp;&nbsp;<BR>
虎首人身，四□長肘，名曰強良４。&nbsp;&nbsp;<BR>
&nbsp;&nbsp;<BR>
１　郭璞云：「音匱。」珂案：經文櫃，宋本、吳寬抄&nbsp;&nbsp;<BR>
本、毛□本藏經本均作□。&nbsp;&nbsp;<BR>
&nbsp;&nbsp;<BR>
２　郝懿行云：「郭氏江賦（文選郭璞江賦□□珂）雲&nbsp;&nbsp;<BR>
：『奇□九頭。』疑即此。」&nbsp;&nbsp;<BR>
&nbsp;&nbsp;<BR>
３　珂案：列子湯問篇說愚公事云：「操蛇之神聞之，&nbsp;&nbsp;<BR>
告之於帝。」操蛇之神或本此。&nbsp;&nbsp;<BR>
&nbsp;&nbsp;<BR>
４　郭璞云：「亦在畏獸畫中。」郝懿行云：「後漢禮&nbsp;&nbsp;<BR>
儀志說十二神云：『強梁祖明共食磔死寄生。』疑強梁&nbsp;&nbsp;<BR>
即強良，古字通也。」珂案：強良，藏經本作強良。&nbsp;&nbsp;<BR>
&nbsp;&nbsp;<BR>
大荒之中，有山名曰成都載天。有人珥兩黃蛇，把兩黃&nbsp;&nbsp;<BR>
蛇，名曰誇父。后土生信１，信生誇父。誇父不量力，&nbsp;&nbsp;<BR>
欲追日景，逮之於禺谷２。將飲河而不足也，將走大澤&nbsp;&nbsp;<BR>
，未至，死於此３。應龍已殺蚩尤，又殺誇父４，乃去&nbsp;&nbsp;<BR>
南方處之，故南方多雨５。&nbsp;&nbsp;<BR>
&nbsp;&nbsp;<BR>
１　郝懿行云：「后土，共工氏之子句龍也，見昭十九&nbsp;&nbsp;<BR>
年左傳，又見海內經。」&nbsp;&nbsp;<BR>
&nbsp;&nbsp;<BR>
２　郭璞云：「禺淵，日所入也，今作虞。」&nbsp;&nbsp;<BR>
&nbsp;&nbsp;<BR>
３　郭璞云：「渴死。」珂案：誇父逐日已見海外北經&nbsp;&nbsp;<BR>
。&nbsp;&nbsp;<BR>
&nbsp;&nbsp;<BR>
４　郭璞云：「上雲誇父不量力，與日競而死，今此復&nbsp;&nbsp;<BR>
雲為應龍所殺，死無定名，觸事而寄，明其變化無方，&nbsp;&nbsp;<BR>
不可揆測。」珂案：郭以玄理釋神話，未免失之。蓋誇&nbsp;&nbsp;<BR>
父乃古巨人族名（玄珠中國神話研究ＡＢＣ說），非一&nbsp;&nbsp;<BR>
人之名也。「誇父逐日」與「應龍殺蚩尤與誇父」蓋均&nbsp;&nbsp;<BR>
有關誇父之不同神話，非如郭注所謂「變化無方」也。&nbsp;&nbsp;<BR>
應龍殺蚩尤與誇父事已見大荒東經。誇父，炎帝之裔，&nbsp;&nbsp;<BR>
與蚩尤並肩作戰以抗黃帝者也，以不幸兵敗而為應龍所&nbsp;&nbsp;<BR>
殺。說詳大荒東經「應龍」節注。&nbsp;&nbsp;<BR>
&nbsp;&nbsp;<BR>
５　郭璞云：「言龍水物，以類相感故也。」&nbsp;&nbsp;<BR>
&nbsp;&nbsp;<BR>
又有１無腸之國２，是任姓３，無繼子，食魚４。&nbsp;&nbsp;<BR>
&nbsp;&nbsp;<BR>
１　珂案：藏經本無又字。&nbsp;&nbsp;<BR>
&nbsp;&nbsp;<BR>
２　郭璞云：「為人長也。」珂案：無腸國已見海外北&nbsp;&nbsp;<BR>
經，云：「無腸國其為人長。」是此注所本。&nbsp;&nbsp;<BR>
&nbsp;&nbsp;<BR>
３　珂案：黃帝之裔十二姓中有任姓（國語晉語四），&nbsp;&nbsp;<BR>
則無腸國亦當是黃帝裔也。&nbsp;&nbsp;<BR>
&nbsp;&nbsp;<BR>
４　郭璞云：「繼亦當作綮，謂膊腸也。」珂案：郭說&nbsp;&nbsp;<BR>
非是。此無繼（國）即海外北經所記之無啟（今字作&nbsp;&nbsp;<BR>
綮(糸改月)，訛也）國，「無啟」即「無繼」也，說見海&nbsp;&nbsp;<BR>
外北經「無綮國」節注。此言無腸國人乃無啟（繼）國&nbsp;&nbsp;<BR>
人之裔也，舊本以「無繼子，食魚」另起，非也。至於&nbsp;&nbsp;<BR>
「&nbsp;&nbsp;<BR>
無繼」而有「子」，則正是神話傳說之詼詭處，「揆之&nbsp;&nbsp;<BR>
常情，則無理矣」（海外東經郭璞注語）。&nbsp;&nbsp;<BR>
&nbsp;&nbsp;<BR>
共工之臣名曰相繇１，九首蛇身，自環２，食於九土３&nbsp;&nbsp;<BR>
。其所□所尼４，即為源澤５，不辛乃苦６，百獸莫能&nbsp;&nbsp;<BR>
處７。禹湮洪水，殺相繇８，其血腥臭，不可生谷９，&nbsp;&nbsp;<BR>
其地多水，不可居也１０。禹湮之，三仞１１三沮１２&nbsp;&nbsp;<BR>
，乃以為池，群帝因是以為台１３。在崑崙之北１４。&nbsp;&nbsp;<BR>
&nbsp;&nbsp;<BR>
１　郭璞云：「相柳也，語聲轉耳。」珂案：禹殺相柳&nbsp;&nbsp;<BR>
事已見海外北經。&nbsp;&nbsp;<BR>
&nbsp;&nbsp;<BR>
２　郭璞云：「言轉旋也。」珂案：郭注轉旋藏經本作&nbsp;&nbsp;<BR>
蟠旋。&nbsp;&nbsp;<BR>
&nbsp;&nbsp;<BR>
３　郭璞云：「言貪殘也。」珂案：經文九土藏經本作&nbsp;&nbsp;<BR>
九山，海外北經亦作九山。&nbsp;&nbsp;<BR>
&nbsp;&nbsp;<BR>
４　郭璞云：「□，嘔，猶噴吒；尼，止也。」郝懿行&nbsp;&nbsp;<BR>
云：「說文（&nbsp;&nbsp;<BR>
八）云：『□，心有所惡若吐也。』又云：『歐，吐也&nbsp;&nbsp;<BR>
。』爾雅釋詁云：『尼，止也。』」&nbsp;&nbsp;<BR>
&nbsp;&nbsp;<BR>
５　郭璞云：「言多氣力。」珂案：謂相繇之氣力能使&nbsp;&nbsp;<BR>
其所□所尼者成為源澤。&nbsp;&nbsp;<BR>
&nbsp;&nbsp;<BR>
６　郭璞云：「言氣酷烈。」&nbsp;&nbsp;<BR>
&nbsp;&nbsp;<BR>
７　郭璞云：「言畏之也。」珂案：謂畏源澤之辛苦。&nbsp;&nbsp;<BR>
&nbsp;&nbsp;<BR>
８　郭璞云：「禹塞洪水，由以溺殺之也。」珂案：由&nbsp;&nbsp;<BR>
，因緣也，謂禹塞洪水，因以溺殺相繇也；藏經本由正&nbsp;&nbsp;<BR>
作因。&nbsp;&nbsp;<BR>
&nbsp;&nbsp;<BR>
９　王念孫云：「御覽人事十六（捲三七五）谷上有五&nbsp;&nbsp;<BR>
字。」&nbsp;&nbsp;<BR>
&nbsp;&nbsp;<BR>
１０郭璞云：「言其膏血滂流，成淵水也。」珂案：郭&nbsp;&nbsp;<BR>
注淵水，藏經本無水字。&nbsp;&nbsp;<BR>
&nbsp;&nbsp;<BR>
１１王念孫云：「仞讀為□，□，滿也，史記司馬相如&nbsp;&nbsp;<BR>
傳云：『充仞其中。』仞、□古通用。」&nbsp;&nbsp;<BR>
&nbsp;&nbsp;<BR>
１２郭璞云：「言禹以土塞之，地陷壞也。」&nbsp;&nbsp;<BR>
&nbsp;&nbsp;<BR>
１３郭璞云：「地下宜積土，故眾帝因來在此共作台。&nbsp;&nbsp;<BR>
」珂案：即海內北經帝堯、帝嚳等台。&nbsp;&nbsp;<BR>
&nbsp;&nbsp;<BR>
１４珂案：海內北經云：「台四方，在崑崙東北。」&nbsp;&nbsp;<BR>
&nbsp;&nbsp;<BR>
有嶽之山１，尋竹生焉２。&nbsp;&nbsp;<BR>
&nbsp;&nbsp;<BR>
１　珂案：文選張協七命李善注引此經作嶽山，無之字&nbsp;&nbsp;<BR>
。&nbsp;&nbsp;<BR>
&nbsp;&nbsp;<BR>
２　郭璞云：「尋，大竹名。」珂案：尋，長也。揚雄&nbsp;&nbsp;<BR>
方言：「自關而西，秦晉梁益之間凡物長謂之尋。」海&nbsp;&nbsp;<BR>
外北經：「尋木長千里。」長木既曰尋木，則尋竹自是&nbsp;&nbsp;<BR>
長竹。尋只是形容詞，郭以尋為「大竹名」恐非。玉篇&nbsp;&nbsp;<BR>
有●字，雲「竹長千丈」，當是因尋竹而制之後起字也&nbsp;&nbsp;<BR>
。藏經本郭注只作「大竹」，無「尋」、「名」二字，&nbsp;&nbsp;<BR>
是也。&nbsp;&nbsp;<BR>
&nbsp;&nbsp;<BR>
大荒之中，有山名不句，海水入焉１。&nbsp;&nbsp;<BR>
&nbsp;&nbsp;<BR>
１　珂案：藏經本水下有北字，是也，說見大荒南經「&nbsp;&nbsp;<BR>
天台高山」節注。&nbsp;&nbsp;<BR>
&nbsp;<BR>
&nbsp;&nbsp;<BR>
有系昆１之山者，有共工之台，射者不敢北鄉２。有人&nbsp;&nbsp;<BR>
衣青衣，名曰黃帝女魃３。蚩尤作兵伐黃帝４，黃帝乃&nbsp;&nbsp;<BR>
令應龍攻之冀州之野５。應龍畜水，蚩尤請風伯雨師，&nbsp;&nbsp;<BR>
縱大風雨６。黃帝乃下天女曰魃７，雨止８，遂殺蚩尤&nbsp;&nbsp;<BR>
９。魃不得復上，所居不雨１０。叔均１１言之帝，後&nbsp;&nbsp;<BR>
置之赤水之北１２。叔均乃為田祖１３。魃時亡之１４&nbsp;&nbsp;<BR>
。所欲逐之者，令曰：「神北行１５！」先除水道，決&nbsp;&nbsp;<BR>
通溝瀆１６。&nbsp;&nbsp;<BR>
&nbsp;&nbsp;<BR>
１　王念孫云：「御覽三十五作□昆。」&nbsp;&nbsp;<BR>
&nbsp;&nbsp;<BR>
２　郭璞云：「言畏之也。」珂案：共工之台已見海外&nbsp;&nbsp;<BR>
北經。&nbsp;&nbsp;<BR>
&nbsp;&nbsp;<BR>
３　郭璞云：「音如旱□之魃。」郝懿行云：「玉篇引&nbsp;&nbsp;<BR>
文字指歸曰：『女□，禿無發，所居之處，天不雨也，&nbsp;&nbsp;<BR>
同魃。』李賢注後漢書（張衡傳）引此經作□，云：『&nbsp;&nbsp;<BR>
□亦魃也。』據此則經文當為□，注文當為魃，今本誤&nbsp;&nbsp;<BR>
也。太平御覽七十九捲引此經作□，可證。」珂案：王&nbsp;&nbsp;<BR>
念孫校同郝注。吳任臣本注文正作「音如旱魃之魃」，&nbsp;&nbsp;<BR>
可證經文實宜作「□」，注文「旱□」宜作「旱魃」。&nbsp;&nbsp;<BR>
&nbsp;&nbsp;<BR>
４　珂案：太平御覽捲七十二引世本云：「蚩尤作兵。&nbsp;&nbsp;<BR>
」宋衷注云：「蚩尤，神農臣。」是也。則所謂「蚩尤&nbsp;&nbsp;<BR>
作兵伐黃帝」者，蓋黃炎鬥爭、炎帝兵敗，蚩尤奮起以&nbsp;&nbsp;<BR>
與炎帝復仇也。說已見海外西經「形天」節及大荒東經&nbsp;&nbsp;<BR>
「應龍」節注。&nbsp;&nbsp;<BR>
&nbsp;&nbsp;<BR>
５　郭璞云：「冀州、中土也；黃帝亦教虎、豹、熊、&nbsp;&nbsp;<BR>
羆，以與炎帝戰於阪泉之野而滅之，見史記（五帝本紀&nbsp;&nbsp;<BR>
）。」&nbsp;&nbsp;<BR>
&nbsp;&nbsp;<BR>
６　郝懿行云：「縱當為從。史記（五帝本紀）正義引&nbsp;&nbsp;<BR>
此經云：『以從大風雨。』藝文類聚七十九捲及太平御&nbsp;&nbsp;<BR>
覽七十九捲引此經亦作從。」珂案：藏經本正作從。從&nbsp;&nbsp;<BR>
通縱，禮記曲禮：「欲不可從。」釋文：「放縱也。」&nbsp;&nbsp;<BR>
&nbsp;&nbsp;<BR>
７　郝懿行云：「御覽（捲七九）引此經魃作□，藏經&nbsp;&nbsp;<BR>
本此下亦俱作□。」珂案：唐劉賡稽瑞引此經正作□。&nbsp;&nbsp;<BR>
&nbsp;&nbsp;<BR>
８　王念孫云：「史記五帝紀正義引此『雨止』上有『&nbsp;&nbsp;<BR>
以止雨』三字，後漢書張衡傳注無，御覽卅五同，七十&nbsp;&nbsp;<BR>
九同。」&nbsp;&nbsp;<BR>
&nbsp;&nbsp;<BR>
９　珂案：關於黃帝與蚩尤戰爭之神話，古來傳說多端&nbsp;&nbsp;<BR>
。較早者有初學記捲九引歸藏啟筮云：「蚩尤出自羊水&nbsp;&nbsp;<BR>
，八肱八趾疏首，登九淖以伐空桑，黃帝殺之於青丘。&nbsp;&nbsp;<BR>
」其後太平御覽捲七八引龍魚河圖云：「&nbsp;&nbsp;<BR>
黃帝攝政前，有蚩尤兄弟八十一人，並獸身人語，銅頭&nbsp;&nbsp;<BR>
鐵額，食沙石子，造立兵杖、刀、戟、大弩，威振天下&nbsp;&nbsp;<BR>
。誅殺無道，不仁不慈。萬民欲令黃帝行天子事，黃帝&nbsp;&nbsp;<BR>
仁義，不能禁止蚩尤，遂不敵。乃仰天而嘆，天遣玄女&nbsp;&nbsp;<BR>
下授黃帝兵信神符，制伏蚩尤，以制八方。蚩尤沒後，&nbsp;&nbsp;<BR>
天下復擾亂不寧，黃帝遂畫蚩尤形像，以威天下，天下&nbsp;&nbsp;<BR>
咸謂蚩尤不死，八方萬邦皆為殄服。」記述此一戰爭之&nbsp;&nbsp;<BR>
經過，粗具梗概。而又涉及所謂「玄女」者，御覽十五&nbsp;&nbsp;<BR>
引黃帝玄女戰法云：「黃帝與蚩尤九戰九不勝。黃帝歸&nbsp;&nbsp;<BR>
於太山，三日三夜，霧冥。有一婦人，人首鳥形，黃帝&nbsp;&nbsp;<BR>
稽首再拜伏不敢起，婦人曰：『吾玄女也，子欲何問？&nbsp;&nbsp;<BR>
』黃帝曰：『&nbsp;&nbsp;<BR>
小子欲萬戰萬勝。』遂得戰法焉。」或即玄鳥神話（詩&nbsp;&nbsp;<BR>
玄鳥：「天命玄鳥，降而生商。」）而羼入黃帝神話者&nbsp;&nbsp;<BR>
也。除此而外，尚有御覽捲十五引志林（晉虞喜撰）雲&nbsp;&nbsp;<BR>
：「黃帝與蚩尤戰於涿鹿之野，蚩尤作大霧彌三日，軍&nbsp;&nbsp;<BR>
人皆惑。黃帝乃令風後法鬥機以別四方，遂擒蚩尤。」&nbsp;&nbsp;<BR>
通典樂典云：「蚩尤氏帥魑魅以與黃帝戰於涿鹿，帝命&nbsp;&nbsp;<BR>
吹角作龍吟以御之。」俱黃帝與蚩尤戰爭神話之一節。&nbsp;&nbsp;<BR>
以俱晚出，受正統思想支配，故不免或狀蚩尤而近妖，&nbsp;&nbsp;<BR>
失古神話本□矣。然龍魚河圖猶謂「黃帝遂畫蚩尤形像&nbsp;&nbsp;<BR>
，以威天下」，知蚩尤在古傳說中位望高也。述異記雜&nbsp;&nbsp;<BR>
敘蚩尤軼事云：「蚩尤能作雲霧。涿鹿今在冀州，有蚩&nbsp;&nbsp;<BR>
尤神，俗云：人身牛蹄，四目六手。今冀州人掘地得髑&nbsp;&nbsp;<BR>
髏，如銅鐵者，即蚩尤之骨也。今有蚩尤齒，長二寸，&nbsp;&nbsp;<BR>
堅不可碎。秦漢間說：蚩尤氏耳鬢如劍戟，頭有角，與&nbsp;&nbsp;<BR>
軒轅鬥，以角□人，人不能向。今冀州有樂名『蚩尤戲&nbsp;&nbsp;<BR>
』，其民兩兩三三，頭戴牛角而相□。漢造角□，蓋其&nbsp;&nbsp;<BR>
遺制也。太原村落間，祭蚩尤神，不用牛頭。今冀州有&nbsp;&nbsp;<BR>
蚩尤川，即涿鹿之野。漢武時，太原有蚩尤神晝見，龜&nbsp;&nbsp;<BR>
足蛇首；囗疫，其俗遂為立祠。」亦以見民間於蚩尤之&nbsp;&nbsp;<BR>
興會與同情也。&nbsp;&nbsp;<BR>
&nbsp;&nbsp;<BR>
１０郭璞云：「旱氣在也。」&nbsp;&nbsp;<BR>
&nbsp;&nbsp;<BR>
１１珂案：大荒南經云：「蒼梧之野，舜與叔均之所葬&nbsp;&nbsp;<BR>
也。」郭璞註：「叔均，商均也。」大荒西經云：「稷&nbsp;&nbsp;<BR>
之弟台璽生叔均。」海內經云：「稷之孫曰叔均。」均&nbsp;&nbsp;<BR>
此叔均也：傳聞不同而異辭耳。&nbsp;&nbsp;<BR>
&nbsp;&nbsp;<BR>
１２郭璞云：「遠徒之也。」&nbsp;&nbsp;<BR>
&nbsp;&nbsp;<BR>
１３郭璞云：「主田之官。詩（大田）云：『田祖有神&nbsp;&nbsp;<BR>
。』」&nbsp;&nbsp;<BR>
&nbsp;&nbsp;<BR>
１４郭璞云：「畏見逐也。」郝懿行云：「亡謂善逃逸&nbsp;&nbsp;<BR>
也。」&nbsp;&nbsp;<BR>
&nbsp;&nbsp;<BR>
１５郭璞云：「向水位也。」郝懿行云：「北行者，令&nbsp;&nbsp;<BR>
歸赤水之北也。」&nbsp;&nbsp;<BR>
&nbsp;&nbsp;<BR>
１６郭璞云：「言逐之必得雨，故見先除水道，今之逐&nbsp;&nbsp;<BR>
魃是也。」郝懿行云：「藝文類聚一百捲，引神異經雲&nbsp;&nbsp;<BR>
：『南方有人長二三尺，袒身而目在頂上，走行如風，&nbsp;&nbsp;<BR>
名曰魃，所見之國大旱，赤地千里。一名□。遇者得之&nbsp;&nbsp;<BR>
，投溷中乃死，旱災消。』是古有逐魃之說也。魏書載&nbsp;&nbsp;<BR>
咸平五年晉陽得死魃，長二尺，面頂各二目。通考言永&nbsp;&nbsp;<BR>
隆元年長安獲女魃，長尺有二寸。然則神異經之說蓋不&nbsp;&nbsp;<BR>
誣矣。今山西人說旱魃神體有白毛，飛行絕跡，而東齊&nbsp;&nbsp;<BR>
愚人有打旱魃之事。其說怪誕不經，故備書此正之。」&nbsp;&nbsp;<BR>
珂案：神異經所說之魃當已是旱魃神話之演變，非古傳&nbsp;&nbsp;<BR>
黃帝女魃也。&nbsp;&nbsp;<BR>
&nbsp;&nbsp;<BR>
有人方食魚，名曰深目民之國１，□姓，食魚２。&nbsp;&nbsp;<BR>
&nbsp;&nbsp;<BR>
１　珂案：深目國已見海外北經。&nbsp;&nbsp;<BR>
&nbsp;&nbsp;<BR>
２　郭璞云：「亦胡類，但眼絕深，黃帝時姓也。」郝&nbsp;&nbsp;<BR>
懿行云：「□，府文切，見玉篇，與滕、荀二字形聲俱&nbsp;&nbsp;<BR>
近。晉語說黃帝之子十二姓中有滕荀，疑郭本□作滕或&nbsp;&nbsp;<BR>
荀，故注雲黃帝時姓也。」珂案：郭注黃帝時姓，宋本&nbsp;&nbsp;<BR>
、毛□本作黃帝時至，果爾則郝此注可刪矣。&nbsp;&nbsp;<BR>
&nbsp;&nbsp;<BR>
有鍾山者。有女子衣青衣，名曰赤水女子獻１。&nbsp;&nbsp;<BR>
&nbsp;&nbsp;<BR>
１　郭璞云：「神女也。」吳承志云：「獻當作魃。上&nbsp;&nbsp;<BR>
文有人衣青衣名曰黃帝女魃，後置之赤水之北，赤水女&nbsp;&nbsp;<BR>
子魃即黃帝女魃也。此文當本上句之異文，校者兩存之&nbsp;&nbsp;<BR>
，遂成歧出耳。」珂案：吳說疑是。疑此獻本作魃，所&nbsp;&nbsp;<BR>
以為前文諸□字之「異文」；迨後前文諸□字均改為魃&nbsp;&nbsp;<BR>
，此魃字亦遂訛為獻耳。&nbsp;&nbsp;<BR>
&nbsp;&nbsp;<BR>
大荒之中，有山名曰融父山，順水入焉１。有人名曰犬&nbsp;&nbsp;<BR>
戎。黃帝生苗龍，苗龍生融吾，融吾生弄２明，弄明生&nbsp;&nbsp;<BR>
白犬３，白犬有牝牡４，是為犬戎，肉食。有赤獸，馬&nbsp;&nbsp;<BR>
狀無首，名曰戎宣王尸５。&nbsp;&nbsp;<BR>
&nbsp;&nbsp;<BR>
１　珂案：上文云：「有順山者，順水出焉。」即此。&nbsp;&nbsp;<BR>
&nbsp;&nbsp;<BR>
２　郭璞云：「一作卞。」&nbsp;&nbsp;<BR>
&nbsp;&nbsp;<BR>
３　郝懿行云：「漢書匈奴傳注引此經作弄明，史記周&nbsp;&nbsp;<BR>
本紀正義引此經作並明，並與卞疑形聲之訛轉。匈奴傳&nbsp;&nbsp;<BR>
索隱引此經亦作並明。又雲『黃帝生苗，苗生龍，龍生&nbsp;&nbsp;<BR>
融，融生吾，吾生並明，並明生白，白生犬，犬有二壯&nbsp;&nbsp;<BR>
，是為犬戎。』所引一人，俱為兩人，所未詳聞。」&nbsp;&nbsp;<BR>
&nbsp;&nbsp;<BR>
４　郭璞云：「言自相配合也。」郝懿行云：「史記周&nbsp;&nbsp;<BR>
本紀正義、漢書匈奴傳注引此經並作白犬有二牝牡，蓋&nbsp;&nbsp;<BR>
謂所生二人相為牝牡也。藏經本作白犬二犬有牝牡，下&nbsp;&nbsp;<BR>
犬字疑衍。」&nbsp;&nbsp;<BR>
&nbsp;&nbsp;<BR>
５　郭璞云：「犬戎之神名也。」&nbsp;&nbsp;<BR>
&nbsp;&nbsp;<BR>
　　　珂案：犬戎神話蓋盤瓠神話之異聞，說已見海內&nbsp;&nbsp;<BR>
北經「犬封國」節注。此一神話，或又與海內經所記「&nbsp;&nbsp;<BR>
黃帝生駱明，駱明生白馬，白馬是為鯀」有關，或亦同&nbsp;&nbsp;<BR>
一神話之分化也。此經「馬狀無首，名曰戎宣王尸」之&nbsp;&nbsp;<BR>
「犬戎之神」，其遭刑戮以後之鯀乎？不可知已。&nbsp;&nbsp;<BR>
&nbsp;&nbsp;<BR>
有山名曰齊州之山、君山、□山１、鮮野山、魚山。&nbsp;&nbsp;<BR>
&nbsp;&nbsp;<BR>
１　郭璞云：「音潛。」&nbsp;&nbsp;<BR>
&nbsp;&nbsp;<BR>
有人一目，當面中生１，一曰是威姓，少昊之子，食黍&nbsp;&nbsp;<BR>
２。&nbsp;&nbsp;<BR>
&nbsp;&nbsp;<BR>
１　郝懿行云：「此人即一目國也，見海外北經。『當&nbsp;&nbsp;<BR>
面中生』四字，藏經本作郭注，非。」&nbsp;&nbsp;<BR>
&nbsp;&nbsp;<BR>
２　珂案：海內北經有鬼國，亦即此；威、鬼音近。&nbsp;&nbsp;<BR>
&nbsp;&nbsp;<BR>
有繼無民，繼無民任姓１，無骨子２，食氣、魚３。&nbsp;&nbsp;<BR>
&nbsp;&nbsp;<BR>
１　珂案：經文二「繼無」王念孫、郝懿行均校作「無&nbsp;&nbsp;<BR>
繼」，即上文無繼也。&nbsp;&nbsp;<BR>
&nbsp;&nbsp;<BR>
２　郭璞云：「言有無骨人也。尸子曰：『徐偃王有筋&nbsp;&nbsp;<BR>
無骨。』」珂案：無骨，即下文牛黎之國，亦即海外北&nbsp;&nbsp;<BR>
經柔利國也。柔利、牛黎音皆相近，見海外北經「柔利&nbsp;&nbsp;<BR>
國」節注。&nbsp;&nbsp;<BR>
&nbsp;&nbsp;<BR>
３　郝懿行云：「食氣、魚者，此人食氣兼食魚也。大&nbsp;&nbsp;<BR>
戴禮易本命篇云：『食氣者神明而壽。』」&nbsp;&nbsp;<BR>
&nbsp;&nbsp;<BR>
西北海外，流沙之東，有國曰中(車扁)１，顓頊之子，食&nbsp;&nbsp;<BR>
黍。&nbsp;&nbsp;<BR>
&nbsp;&nbsp;<BR>
１　郝懿行云：「(車扁)，玉篇云：符善切；集韻云：婢&nbsp;&nbsp;<BR>
善切，音扁。藏經本(車扁)作輪。」珂案：何焯校宋本亦&nbsp;&nbsp;<BR>
作輪。&nbsp;&nbsp;<BR>
&nbsp;&nbsp;<BR>
有國名曰賴丘。有犬戎國１。有神２，人面獸身，名曰&nbsp;&nbsp;<BR>
犬戎。&nbsp;&nbsp;<BR>
&nbsp;&nbsp;<BR>
１　珂案：犬戎國已見海內北經，亦即此經上文之犬戎&nbsp;&nbsp;<BR>
也。&nbsp;&nbsp;<BR>
&nbsp;&nbsp;<BR>
２　郝懿行云：「犬戎，黃帝之玄孫，已見上文，是犬&nbsp;&nbsp;<BR>
戎亦人也，神字疑訛。史記周本紀集解引此經正作人字&nbsp;&nbsp;<BR>
。」珂案：王念孫校同郝注；神字應據改。&nbsp;&nbsp;<BR>
&nbsp;&nbsp;<BR>
西北海外，黑水之北，有人有翼，名曰苗民１。顓頊生&nbsp;&nbsp;<BR>
□頭，□頭生苗民２，苗民釐姓３，食肉。有山名曰章&nbsp;&nbsp;<BR>
山。&nbsp;&nbsp;<BR>
&nbsp;&nbsp;<BR>
１　郭璞云：「三苗之民。」珂案：三苗國已見海外南&nbsp;&nbsp;<BR>
經。神異經西荒經云：「西方荒中有人，面目手足皆人&nbsp;&nbsp;<BR>
形，而胳下有翼，不能飛；為人饕餮，淫逸無理，名曰&nbsp;&nbsp;<BR>
苗民。」說本此。&nbsp;&nbsp;<BR>
&nbsp;&nbsp;<BR>
２　珂案：□頭國亦見海外南經，即丹朱國也。此雲『&nbsp;&nbsp;<BR>
□頭生苗民』者，蓋丹朱與苗民神話之異傳，明此兩族&nbsp;&nbsp;<BR>
關係密切也。&nbsp;&nbsp;<BR>
&nbsp;&nbsp;<BR>
３　珂案：釐與僖同，說見上「大人國」節注。苗民亦&nbsp;&nbsp;<BR>
黃帝之裔也。&nbsp;&nbsp;<BR>
&nbsp;&nbsp;<BR>
大荒之中，有衡石山、九陰山、□野之山１，上有赤樹&nbsp;&nbsp;<BR>
，青葉，赤華，名曰若木２。&nbsp;&nbsp;<BR>
&nbsp;&nbsp;<BR>
１　郝懿行云：「水經若水注、文選甘泉賦及月賦注、&nbsp;&nbsp;<BR>
藝文類聚八十九捲引此經並作灰野之山。」珂案：宋本&nbsp;&nbsp;<BR>
及藏經本正作灰野之山，應據改。&nbsp;&nbsp;<BR>
&nbsp;&nbsp;<BR>
２　郭璞云：「生崑崙西附西極，其華光赤下照地。」&nbsp;&nbsp;<BR>
郝懿行云：「&nbsp;&nbsp;<BR>
若，說文（六）作□，雲『日初出東方湯谷所登□桑，&nbsp;&nbsp;<BR>
□，木也，象形。』今案說文所言是東極若木，此經及&nbsp;&nbsp;<BR>
海內經所說乃西極若木，不得同也。離騷云：『折若木&nbsp;&nbsp;<BR>
以拂日。』王逸注云：『若木在崑崙西極，其華照下地&nbsp;&nbsp;<BR>
。』淮南□形訓云：『若木在建木西，末有十日，其華&nbsp;&nbsp;<BR>
照下地。』皆郭注所本也。又文選月賦注引此經若木下&nbsp;&nbsp;<BR>
&nbsp;<BR>
有『日之所入處』五字。水經若水注引此經若木下有『&nbsp;&nbsp;<BR>
生崑崙山西附西極』八字，證以王逸離騷注『若木在昆&nbsp;&nbsp;<BR>
侖西極』，則知水經注所引八字，古本蓋在經文，今誤&nbsp;&nbsp;<BR>
入郭注爾。又郭注『其華光赤下照地』，王逸離騷注亦&nbsp;&nbsp;<BR>
有『其華照下地』五字，以此互證，疑此句亦當在經中&nbsp;&nbsp;<BR>
，今本誤入注也。」&nbsp;&nbsp;<BR>
&nbsp;&nbsp;<BR>
有牛黎之國１。有人無骨，儋耳之子２。&nbsp;&nbsp;<BR>
&nbsp;&nbsp;<BR>
１　珂案：牛黎之國即海外北經柔利國也，其人反□曲&nbsp;&nbsp;<BR>
足居上，故此經雲「無骨」矣。&nbsp;&nbsp;<BR>
&nbsp;&nbsp;<BR>
２　郭璞云：「儋耳人生無骨子也。」珂案：儋耳已見&nbsp;&nbsp;<BR>
前。&nbsp;&nbsp;<BR>
&nbsp;&nbsp;<BR>
西北海之外，赤水之北，有章尾山１。有神，人面蛇身&nbsp;&nbsp;<BR>
而赤２，直目正乘３，其瞑４乃晦，其視乃明５，不食&nbsp;&nbsp;<BR>
不寢不息，風雨是謁６。是燭九陰７，是謂燭龍８。&nbsp;&nbsp;<BR>
&nbsp;&nbsp;<BR>
１　珂案：海外北經作鍾山，此作章尾山，章、鍾聲近&nbsp;&nbsp;<BR>
而轉也。&nbsp;&nbsp;<BR>
&nbsp;&nbsp;<BR>
２　郭璞云：「身長千里。」王念孫云：「身長千里四&nbsp;&nbsp;<BR>
字亦正文誤入注。御覽神鬼部二（捲八八二）不誤，類&nbsp;&nbsp;<BR>
聚靈異下（捲七十九）同，唯作尺。」珂案：海外北經&nbsp;&nbsp;<BR>
經文亦有「身長千里」四字，足證郭此注確系經文誤入&nbsp;&nbsp;<BR>
。&nbsp;&nbsp;<BR>
&nbsp;&nbsp;<BR>
３　郭璞云：「直目，目從也；正乘未聞。」畢沅云：&nbsp;&nbsp;<BR>
「乘恐朕字假音，俗作□也。」珂案：朕義本訓舟縫，&nbsp;&nbsp;<BR>
引申之，他物交縫處，皆得曰朕。此言燭龍之目合縫處&nbsp;&nbsp;<BR>
直也。&nbsp;&nbsp;<BR>
&nbsp;&nbsp;<BR>
４　珂案：文選思玄賦李善注、類聚七十九引此經並作&nbsp;&nbsp;<BR>
眠，俗字也。&nbsp;&nbsp;<BR>
&nbsp;&nbsp;<BR>
５　郭璞云：「言視為晝，眠為夜也。」&nbsp;&nbsp;<BR>
&nbsp;&nbsp;<BR>
６　郭璞云：「言能請致風雨。」畢沅云：「謁，噎字&nbsp;&nbsp;<BR>
假音。」珂案：畢說是也，言以風雨為食也。&nbsp;&nbsp;<BR>
&nbsp;&nbsp;<BR>
７　郭璞云：「照九陰之幽陰也。」珂案：宋本、藏經&nbsp;&nbsp;<BR>
本、毛□本幽陰作幽隱，是也。&nbsp;&nbsp;<BR>
&nbsp;&nbsp;<BR>
８　郭璞曰：「離騷曰：『日安不到？燭龍何□？』詩&nbsp;&nbsp;<BR>
含神霧曰：『&nbsp;&nbsp;<BR>
天不足西北，無有陰陽消息，故有龍銜精以往照天門中&nbsp;&nbsp;<BR>
』雲。淮南子曰：『蔽於委羽之山，不見天日也。』」&nbsp;&nbsp;<BR>
郝懿行云：「楚詞天問作『&nbsp;&nbsp;<BR>
燭龍何照』，郭引照作□也。李善注雪賦引詩含神霧雲&nbsp;&nbsp;<BR>
：『有龍銜火精以照天門中』，此注所引脫火字也（藏&nbsp;&nbsp;<BR>
經本郭注正作火精□□珂）。又引淮南子者，□形訓雲&nbsp;&nbsp;<BR>
：『燭龍在□門北，蔽於委羽之山，不見日。』高誘注&nbsp;&nbsp;<BR>
云：『委羽，北方山名。一曰：龍銜燭以照太陰，蓋長&nbsp;&nbsp;<BR>
千里。』云云。」珂案：經文是謂燭龍，文選思玄賦李&nbsp;&nbsp;<BR>
善注引作「是謂燭陰；郭璞曰：即燭龍也」。關於燭陰&nbsp;&nbsp;<BR>
神話已見海外北經。&nbsp;&nbsp;<BR>
&nbsp;&nbsp;<BR>
&nbsp;&nbsp;<BR>
&nbsp;&nbsp;<BR>
&nbsp;&nbsp;<BR>
--&nbsp;&nbsp;<BR>
&nbsp;&nbsp;天地不仁&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;諸行無常&nbsp;&nbsp;<BR>
&nbsp;&nbsp;<BR>
※&nbsp;來源:﹒The&nbsp;unknown&nbsp;SPACE&nbsp;bbs.mit.edu﹒[FROM:&nbsp;156.153.255.242]&nbsp;&nbsp;<BR>
&nbsp;<BR>
--------------------------------------------------------------------------------&nbsp;<BR>
&nbsp;<BR>
[本討論區]&nbsp;[分類討論區]&nbsp;[全部討論區]　&nbsp;&nbsp;討論區&nbsp;<BR>
--&nbsp;<BR>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&gt;------------------------------------&lt;&nbsp;<BR>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;|&nbsp;&nbsp;&nbsp;&nbsp;&nbsp;&nbsp;&nbsp;&nbsp;聰明看世情&nbsp;&nbsp;糊塗一顆心&nbsp;&nbsp;&nbsp;&nbsp;&nbsp;&nbsp;|&nbsp;<BR>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&gt;------------------------------------&lt;&nbsp;<BR>
&nbsp;<BR>
※&nbsp;來源:•BBS&nbsp;水木清華站&nbsp;bbs.net.tsinghua.edu.cn•[FROM:&nbsp;203.207.223.224]&nbsp;<BR>
<A HREF="00000015.htm">上一篇</A>
<A HREF='javascript:history.go(-1)'>返回上一頁</A>
<A HREF="index.htm">回到目錄</A>
<A HREF="#top">回到頁首</A>
<A HREF="00000017.htm">下一篇</A>
</H1></CENTER>
<CENTER><H1>BBS水木清華站︰精華區</H1></CENTER>
</BODY></HTML>