<HTML>
<HEAD>
<TITLE>BBS水木清華站︰精華區</TITLE>
</HEAD>
<BODY>
<CENTER><H1>BBS水木清華站︰精華區</H1></CENTER>
<A Name="top"></a>
發信人:&nbsp;Ranma&nbsp;(亂馬貓),&nbsp;信區:&nbsp;Mud_Builder&nbsp;&nbsp;&nbsp;&nbsp;&nbsp;&nbsp;&nbsp;&nbsp;<BR>
標&nbsp;&nbsp;題:&nbsp;轉載&nbsp;&nbsp;山海經&nbsp;6/18&nbsp;&nbsp;<BR>
發信站:&nbsp;BBS&nbsp;水木清華站&nbsp;(Sat&nbsp;Sep&nbsp;18&nbsp;23:43:08&nbsp;1999)&nbsp;<BR>
&nbsp;<BR>
[本討論區]&nbsp;[分類討論區]&nbsp;[全部討論區]　&nbsp;&nbsp;討論區&nbsp;<BR>
&nbsp;<BR>
--------------------------------------------------------------------------------&nbsp;<BR>
&nbsp;<BR>
發信人:&nbsp;trajan&nbsp;(笨),&nbsp;信區:&nbsp;History&nbsp;&nbsp;<BR>
標&nbsp;&nbsp;題:&nbsp;山海經&nbsp;6/18&nbsp;&nbsp;<BR>
發信站:&nbsp;The&nbsp;unknown&nbsp;SPACE&nbsp;(Fri&nbsp;Mar&nbsp;26&nbsp;16:09:03&nbsp;1999),&nbsp;站內信件&nbsp;&nbsp;<BR>
&nbsp;&nbsp;<BR>
山海經海經新釋卷一&nbsp;&nbsp;<BR>
　　山海經１第六２&nbsp;&nbsp;<BR>
　　　　海外南經３&nbsp;&nbsp;<BR>
&nbsp;&nbsp;<BR>
１　珂案：山海經之「經」，乃「經歷」之「經」，意&nbsp;&nbsp;<BR>
謂山海之所經，初非有「經典」之義。書君□：「弗克&nbsp;&nbsp;<BR>
經歷。」註：「不能經久歷遠。」此「經歷」連文之最&nbsp;&nbsp;<BR>
早者也。孟子盡心下篇：「經德不回。」註：「經，行&nbsp;&nbsp;<BR>
也。」猶與「經歷」之義為近。至於由「常」、「法」&nbsp;&nbsp;<BR>
之「經」引申而為「經典」之「經」乃較晚矣。史記大&nbsp;&nbsp;<BR>
宛傳稱「禹本紀、山海經所有怪物，餘不敢言之」，山&nbsp;&nbsp;<BR>
海經之名見於載籍者始此。以好奇如司馬遷者，尚以此&nbsp;&nbsp;<BR>
書與禹本紀（已佚）同列而謂「不敢言之」，其在彼眼&nbsp;&nbsp;<BR>
光中為過於荒怪之書可知。則山海經乃其固有之名，非&nbsp;&nbsp;<BR>
後人亦非史公以其重要而特尊之為「經」也。考先秦典&nbsp;&nbsp;<BR>
籍之稱經者唯墨家書，莊子天下篇：「苦獲、已齒、鄧&nbsp;&nbsp;<BR>
陵子之徒，俱誦墨經。」是其證。今墨子篇目中有經與&nbsp;&nbsp;<BR>
經說，墨書之稱經蓋有由矣。然孫詒讓墨子閑詁猶謂此&nbsp;&nbsp;<BR>
數篇為「戰國之時，墨家別傳之學，不盡墨子之本□」&nbsp;&nbsp;<BR>
。管子書前九篇亦稱「經言」，以下各篇，稱「外言」&nbsp;&nbsp;<BR>
、「內言」、「短語」、「區言」、「雜篇」等，似已&nbsp;&nbsp;<BR>
具經傳並收之體例，然猶未逕以「經」名。儒家書如詩&nbsp;&nbsp;<BR>
、書、易、禮、春秋等，雖後世均特尊之為「經」，而&nbsp;&nbsp;<BR>
在稱引山海經之太史公書中，則尚未著「經」字（見史&nbsp;&nbsp;<BR>
記太史公自序）。莊子天運篇雖有「孔子謂老聃曰：丘&nbsp;&nbsp;<BR>
治詩、書、禮、樂、易、春秋六經」語，然說者多謂是&nbsp;&nbsp;<BR>
後人所羼，殆不足憑信。觀乎此，則山海經尤以其中成&nbsp;&nbsp;<BR>
書較早之五臧（藏）山經（約成於戰國時代）之稱「經&nbsp;&nbsp;<BR>
」，其非「經典」而只是「經歷」之意，亦可以明矣。&nbsp;&nbsp;<BR>
求其內證，可得而言者凡四：&nbsp;&nbsp;<BR>
&nbsp;&nbsp;<BR>
　　　一、古山經於每篇末尾，但雲「右西經之山，凡&nbsp;&nbsp;<BR>
若幹山、若千里」，或「東經之山，凡若幹山、若幹裡&nbsp;&nbsp;<BR>
」，所謂「西經」、「東經」者，決當是「經歷」之義&nbsp;&nbsp;<BR>
而非「經典」之義，本甚明白。迨經劉秀校錄整理，於&nbsp;&nbsp;<BR>
每篇之首加「西山經」、「東山經」等標題，後人不明&nbsp;&nbsp;<BR>
古誼，遂因劉秀之題，妄於「山」下加「志」字，成為&nbsp;&nbsp;<BR>
「東經之山志，凡若幹山、若幹裡」等等，遂模胡而不&nbsp;&nbsp;<BR>
甚可解，「經歷」之義始晦而「經典」之義轉著。幸西&nbsp;&nbsp;<BR>
山經末有「右西經之山，凡七十七山、一萬七千五百一&nbsp;&nbsp;<BR>
十七里」一條，偶遺落未加「志」字，尚得略窺古書本&nbsp;&nbsp;<BR>
貌。郝懿行於下注云：「案山下脫志字。」其實原無「&nbsp;&nbsp;<BR>
志」字，非「&nbsp;&nbsp;<BR>
脫」也。&nbsp;&nbsp;<BR>
&nbsp;&nbsp;<BR>
　　　二、「南山經之首曰鵲山」，文選頭陀寺碑文注&nbsp;&nbsp;<BR>
引此無「經」字，無「經」字是也。「南山經之首」雲&nbsp;&nbsp;<BR>
雲，非著書人應有之語而系尊經者之語，文亦杆格難通&nbsp;&nbsp;<BR>
。若「南山之首」則明白曉暢而立言得體矣。推而論之&nbsp;&nbsp;<BR>
，已下「南次二經」、「南次三經」等，均當是「南次&nbsp;&nbsp;<BR>
二山」、「南次三山」等。改「山」為「經」，自當是&nbsp;&nbsp;<BR>
劉秀校錄此書時所為。亦有改而未盡者，如「中次一十&nbsp;&nbsp;<BR>
一山經」，於劉秀體例本當作「中次一十一經」，此「&nbsp;&nbsp;<BR>
山」字即系刪改而未盡者。&nbsp;&nbsp;<BR>
&nbsp;&nbsp;<BR>
　　　三、山經末有「禹曰：天下名山經，五千三百七&nbsp;&nbsp;<BR>
十山，六萬四千五十六里，居地也」云云，劉昭注後漢&nbsp;&nbsp;<BR>
書郡國志引此經則作「名山五千三百五十，經六萬四千&nbsp;&nbsp;<BR>
五十六里」，「經」為「經歷」之「經」，其義尚顯，&nbsp;&nbsp;<BR>
迨移上成為「名山經」，「經典」之義遂著而「經歷」&nbsp;&nbsp;<BR>
之義則晦矣。清郝懿行著山海經箋疏，於「名山經」下&nbsp;&nbsp;<BR>
特加注云：「&nbsp;&nbsp;<BR>
經，言禹所經過也」，以其卓識，猶知此「經」之義為&nbsp;&nbsp;<BR>
「經歷」，恐人誤解為「經典」，故注以闡明之，可知&nbsp;&nbsp;<BR>
以此為「經歷」而不以為「&nbsp;&nbsp;<BR>
經典」者蓋鮮矣。&nbsp;&nbsp;<BR>
&nbsp;&nbsp;<BR>
　　　四、海外南經、海外西經等原來篇首標題，亦均&nbsp;&nbsp;<BR>
僅作「海外自西南陬至東南陬者」、「海外自西南陬至&nbsp;&nbsp;<BR>
西北陬者」……，雲「自某所至某所」，猶均是「經歷&nbsp;&nbsp;<BR>
」之義，迨校錄者題以「海外南經」、「&nbsp;&nbsp;<BR>
海外西經」等字樣，「經歷」之義始晦而「經典」之義&nbsp;&nbsp;<BR>
著矣。&nbsp;&nbsp;<BR>
&nbsp;&nbsp;<BR>
２　珂案：山海經共分十八捲：即第一，南山經；第二&nbsp;&nbsp;<BR>
，西山經；第三，北山經；第四，東山經；第五，中山&nbsp;&nbsp;<BR>
經；第六，海外南經；第七，海外西經；第八，海外北&nbsp;&nbsp;<BR>
經；第九，海外東經；第十，海內南經；第十一，海內&nbsp;&nbsp;<BR>
西經；第十二，海內北經；第十三，海內東經；第十四&nbsp;&nbsp;<BR>
，大荒東經；第十五，大荒南經；第十六，大荒西經；&nbsp;&nbsp;<BR>
第十七，大荒北經；第十八，海內經。前五篇稱五臧（&nbsp;&nbsp;<BR>
藏）山經，又簡稱山經；後十三篇無專名，以其以海外&nbsp;&nbsp;<BR>
、海內各經為主，當名之為海經（畢沅說）。此篇為海&nbsp;&nbsp;<BR>
經首篇，於全書之次，則居第六，故標題為「山海經第&nbsp;&nbsp;<BR>
六」。&nbsp;&nbsp;<BR>
&nbsp;&nbsp;<BR>
３　畢沅云：「此秀（劉秀－－珂）所題也，下同。」&nbsp;&nbsp;<BR>
&nbsp;&nbsp;<BR>
地之所載，六合之閑１，四海之內，照之以日月，經之&nbsp;&nbsp;<BR>
以星辰，紀之以四時，要之以太歲２，神靈所生，其物&nbsp;&nbsp;<BR>
異形３，或夭或壽，唯聖人能通其道４。&nbsp;&nbsp;<BR>
&nbsp;&nbsp;<BR>
１　郭璞云：「四方上下為六合也。」&nbsp;&nbsp;<BR>
&nbsp;&nbsp;<BR>
２　珂案：已上淮南子□形篇用此文，唯「四海」作「&nbsp;&nbsp;<BR>
四極」，「照之」作「昭之」。高誘注「要之以太歲」&nbsp;&nbsp;<BR>
云：「要，正也，以太歲所在，正天時也。」案太歲有&nbsp;&nbsp;<BR>
年太歲、月太歲、旬中太歲之別。年太歲亦名歲陰、太&nbsp;&nbsp;<BR>
&nbsp;<BR>
陰，亦曰青龍、天一，昔時所稱以紀歲者。此所謂太歲&nbsp;&nbsp;<BR>
，即年太歲。&nbsp;&nbsp;<BR>
&nbsp;&nbsp;<BR>
３　畢沅云：「列子湯問篇『夏革曰大禹曰六合之閑』&nbsp;&nbsp;<BR>
云云凡四十七字，正用此文。」又云：「此無者，蓋此&nbsp;&nbsp;<BR>
文承上捲『禹曰天下名山』云云，劉秀分為二捲耳。」&nbsp;&nbsp;<BR>
珂案：畢說是也。又湯問篇「其物異形」作「其物其形&nbsp;&nbsp;<BR>
」，與下文「或夭或壽」對，正是。&nbsp;&nbsp;<BR>
&nbsp;&nbsp;<BR>
４　郭璞云：「言自非窮理盡性者，則不能原極其情狀&nbsp;&nbsp;<BR>
。」珂案：宋淳熙七年池陽郡齋尤袤刻本（以下簡稱宋&nbsp;&nbsp;<BR>
本）、明藏經本、清汪紱本、吳任臣本、百子全書本、&nbsp;&nbsp;<BR>
畢沅校本「情狀」均作「情變」，作「情變」是也。&nbsp;&nbsp;<BR>
&nbsp;&nbsp;<BR>
海外自西南陬１至東南陬者２。&nbsp;&nbsp;<BR>
&nbsp;&nbsp;<BR>
１　郭璞云：「陬猶隅也，音騶。」&nbsp;&nbsp;<BR>
&nbsp;&nbsp;<BR>
２　珂案：山海經海外各經已下文字，意皆是因圖以為&nbsp;&nbsp;<BR>
文，先有圖畫，後有文字，文字僅乃圖畫之說明。故郭&nbsp;&nbsp;<BR>
璞注此，屢雲「畫似仙人也」（海外南經），「畫亦似&nbsp;&nbsp;<BR>
仙人也」（海外南經），「畫四面各乘雲車，駕二龍」&nbsp;&nbsp;<BR>
（海內北經），「亦在畏獸畫中」（大荒北經），等等&nbsp;&nbsp;<BR>
；陶潛讀山海經詩，亦有「流觀山海圖」之語，知本以&nbsp;&nbsp;<BR>
圖為主而以文字為輔。故此標題亦從圖畫之順序而曰「&nbsp;&nbsp;<BR>
海外自西南陬至東南陬者」，或「海內東南陬以西者」&nbsp;&nbsp;<BR>
（海內南經）。已下各篇均同此。&nbsp;&nbsp;<BR>
&nbsp;&nbsp;<BR>
結匈國１在其２西南，其為人結匈３。&nbsp;&nbsp;<BR>
&nbsp;&nbsp;<BR>
１　畢沅云：「淮南子□形訓有結胸民，作『胸』，非&nbsp;&nbsp;<BR>
。」珂案：淮南子□形篇云：「凡海外三十六國：自西&nbsp;&nbsp;<BR>
北至西南方，有修股民、天民、肅慎民、白民、沃民、&nbsp;&nbsp;<BR>
女子民、丈夫民、奇股民、一臂民、三身民；自西南至&nbsp;&nbsp;<BR>
東南方，結胸民、羽民、□頭國民、裸國民、三苗民、&nbsp;&nbsp;<BR>
交股民、不死民、穿胸民、反舌民、豕喙民、鑿齒民、&nbsp;&nbsp;<BR>
三頭民、修臂民；自東南至東北方，有大人國、君子國&nbsp;&nbsp;<BR>
、黑齒民、玄股民、毛民、勞民；自東北至西北方，有&nbsp;&nbsp;<BR>
□踵民、句嬰民、深目民、無腸民、柔利民、一目民、&nbsp;&nbsp;<BR>
無繼民。」俱本此經文為說。唯自西北至西南方，多天&nbsp;&nbsp;<BR>
民，無巫咸國、軒轅國；自西南至東南方，多裸國民、&nbsp;&nbsp;<BR>
豕喙民、鑿齒民，無厭火國、□國、周饒國；自東南至&nbsp;&nbsp;<BR>
東北方，無青丘國、雨師妾國（即海外東經所記雨師妾&nbsp;&nbsp;<BR>
，郝懿行謂是國名，詳該節注）；自東北至西北方，無&nbsp;&nbsp;<BR>
聶耳國、誇父國（「誇」字海外北經原作「博」，非，&nbsp;&nbsp;<BR>
詳該節注）：是其異。&nbsp;&nbsp;<BR>
&nbsp;&nbsp;<BR>
２　珂案：此「其」字指鄰近結匈國「海外自西南陬至&nbsp;&nbsp;<BR>
西北陬」（海外西經）之滅蒙鳥；所謂「滅蒙鳥在結匈&nbsp;&nbsp;<BR>
國北，為鳥青，赤尾」者是也。&nbsp;&nbsp;<BR>
&nbsp;&nbsp;<BR>
３　郭璞云：「臆前□出，如人結喉也。」郝懿行云：&nbsp;&nbsp;<BR>
「說文（四）云：『□，骨差也，讀與跌同。』郭注爾&nbsp;&nbsp;<BR>
雅（釋畜）『□牛』云：『&nbsp;&nbsp;<BR>
領上肉暴□起。』義與此同。」珂案：結匈，疑即今之&nbsp;&nbsp;<BR>
所謂雞胸。史記秦本紀稱「秦王為人……摯鳥膺」，或&nbsp;&nbsp;<BR>
即此也。&nbsp;&nbsp;<BR>
&nbsp;&nbsp;<BR>
南山在其東南。自此山來，蟲為蛇，蛇號為魚１。一曰&nbsp;&nbsp;<BR>
南山在結匈東南２。&nbsp;&nbsp;<BR>
&nbsp;&nbsp;<BR>
１　郭璞云：「以蟲為蛇，以蛇為魚。」郝懿行云：「&nbsp;&nbsp;<BR>
今東齊人亦呼蛇為蟲也。埤雅（捲一『□』條）云：『&nbsp;&nbsp;<BR>
恩平郡譜蛇謂之訛。』蓋蛇古字作它，與訛聲相近；訛&nbsp;&nbsp;<BR>
，聲轉為魚，故蛇復號魚矣。」&nbsp;&nbsp;<BR>
&nbsp;&nbsp;<BR>
２　畢沅云：「凡『一曰』云云者，是劉秀校此經時附&nbsp;&nbsp;<BR>
著所見他本異文也。舊亂入經文，當由郭注此經時升為&nbsp;&nbsp;<BR>
大字。」&nbsp;&nbsp;<BR>
&nbsp;&nbsp;<BR>
比翼鳥１在其東，其為鳥青、赤２，兩鳥比翼。一曰在&nbsp;&nbsp;<BR>
南山東。&nbsp;&nbsp;<BR>
&nbsp;&nbsp;<BR>
１　吳任臣云：「即蠻蠻也。」珂案：蠻蠻，見西次三&nbsp;&nbsp;<BR>
經：「崇吾之山，有鳥焉，其狀如鳧，而一翼一目，相&nbsp;&nbsp;<BR>
得乃飛，名曰蠻蠻，見則天下大水。」博物誌異鳥亦云&nbsp;&nbsp;<BR>
：「崇邱山有鳥，一足一翼一目，相得而飛，名曰□，&nbsp;&nbsp;<BR>
見則吉良，乘之壽千歲。」又云：「比翼鳥一赤一青，&nbsp;&nbsp;<BR>
在參□山。」是將一物誤記為二。周書王會篇云：「巴&nbsp;&nbsp;<BR>
人以比翼鳥。」孔晁注云：「巴人，在南者；比翼鳥，&nbsp;&nbsp;<BR>
不比不飛，其名曰鶼鶼。」鶼鶼蓋即蠻蠻之音轉也。至&nbsp;&nbsp;<BR>
於□□記（元伊士珍撰）所云：「南方有比翼鳥，飛飲&nbsp;&nbsp;<BR>
止啄，不相分離，雄曰野君，雌曰觀諱，總名長離，言&nbsp;&nbsp;<BR>
長相離著也。此鳥能通宿命，死而復生，必在一處。」&nbsp;&nbsp;<BR>
則傳說之演變，愈趨而愈繁矣。大荒西經云：「有比翼&nbsp;&nbsp;<BR>
鳥。」即此。&nbsp;&nbsp;<BR>
&nbsp;&nbsp;<BR>
２　郭璞云：「似鳧。」珂案：郭注蓋本西次三經蠻蠻&nbsp;&nbsp;<BR>
「如鳧」為說。&nbsp;&nbsp;<BR>
&nbsp;&nbsp;<BR>
羽民國在其東南，其為人長頭，身生羽１。一曰在比翼&nbsp;&nbsp;<BR>
鳥東南，其為人長頰２。&nbsp;&nbsp;<BR>
&nbsp;&nbsp;<BR>
１　郭璞云：「能飛不能遠，卵生，畫似仙人也。」珂&nbsp;&nbsp;<BR>
案：淮南子墜形篇有羽民。楚辭遠遊云：「仍羽人於丹&nbsp;&nbsp;<BR>
丘兮，留不死之舊鄉。」王逸注云：「因就眾仙於明光&nbsp;&nbsp;<BR>
也，丹丘，晝夜常明也。九懷曰：『夕宿乎明光，』明&nbsp;&nbsp;<BR>
光即丹丘也。山海經言有羽人之國，不死之民。或曰：&nbsp;&nbsp;<BR>
人得道身生毛羽也。」是以羽民即仙人矣，而郭璞注雲&nbsp;&nbsp;<BR>
：「畫似仙人。」又云：「能飛不能遠，卵生。」博物&nbsp;&nbsp;<BR>
志外國亦云：「羽民國民，有翼，飛不遠，多鸞鳥，民&nbsp;&nbsp;<BR>
食其卵。去九疑四萬三千里。」觀此，則羽民自是殊方&nbsp;&nbsp;<BR>
一族類，非仙人也。王逸引山海經「羽人之國」以證丹&nbsp;&nbsp;<BR>
丘之羽人失之；丹丘之羽人則仙也，有說詳後「不死民&nbsp;&nbsp;<BR>
」節中。郭璞山海經圖讚云：「鳥喙長頰，羽生則卵；&nbsp;&nbsp;<BR>
矯翼而翔，能飛不遠；人維□屬，何狀之反。」末二句&nbsp;&nbsp;<BR>
最能得其本真。&nbsp;&nbsp;<BR>
&nbsp;&nbsp;<BR>
２　郭璞云：「啟筮曰：『羽民之狀，鳥喙赤目而白首&nbsp;&nbsp;<BR>
。』」郝懿行云：「文選鸚鵡賦注引歸藏啟筮曰：『金&nbsp;&nbsp;<BR>
水之子，其名曰羽蒙，是生百鳥。』即此也，羽民、羽&nbsp;&nbsp;<BR>
蒙聲相轉。」&nbsp;&nbsp;<BR>
&nbsp;&nbsp;<BR>
有神人二八，連臂，為帝１司夜於此野２。在羽民東。&nbsp;&nbsp;<BR>
其為人小頰赤肩３。盡十六人４。&nbsp;&nbsp;<BR>
&nbsp;&nbsp;<BR>
１　珂案：帝，天帝。山海經中凡言帝，均指天帝，而&nbsp;&nbsp;<BR>
天帝非一：除中次七經「姑□之山，帝女死焉，其名曰&nbsp;&nbsp;<BR>
女尸」之「帝」指炎帝、中次十二經「洞庭之山，帝之&nbsp;&nbsp;<BR>
二女居之」之「帝」指堯而外，其餘疑均指黃帝。此處&nbsp;&nbsp;<BR>
之「帝」，以二八神既在黃帝神鳥畢方（說見後）西，&nbsp;&nbsp;<BR>
附近又有生赤水上與黃帝神話有密切關係之三珠樹（說&nbsp;&nbsp;<BR>
見後），亦應是黃帝。&nbsp;&nbsp;<BR>
&nbsp;&nbsp;<BR>
２　郭璞云：「晝隱夜見。」楊慎云：「南中夷方或有&nbsp;&nbsp;<BR>
之，夜行逢之，土人謂之夜遊神，亦不怪也。」珂案：&nbsp;&nbsp;<BR>
淮南子墜形篇云：「有神二人，連臂為帝候夜，在其西&nbsp;&nbsp;<BR>
南方。」高誘注云：「連臂大呼夜行。」「人」當是「&nbsp;&nbsp;<BR>
八」之訛，「大呼」則其異聞也。&nbsp;&nbsp;<BR>
&nbsp;&nbsp;<BR>
３　郭璞云：「當脾上正赤也。」珂案：宋本、吳寬抄&nbsp;&nbsp;<BR>
本、毛□校本「脾」作「胛」，明藏經本同，作「胛」&nbsp;&nbsp;<BR>
是也。胛，肩甲，與經文「&nbsp;&nbsp;<BR>
赤肩」之「肩」義正相應。郝懿行雲當作「膊」，「膊&nbsp;&nbsp;<BR>
」亦「胛」也。&nbsp;&nbsp;<BR>
&nbsp;&nbsp;<BR>
４　郭璞云：「疑此後人所增益語耳。」畢沅云：「郭&nbsp;&nbsp;<BR>
說是也。此或秀釋二八神之文。」&nbsp;&nbsp;<BR>
&nbsp;&nbsp;<BR>
畢方鳥１在其東，青水西２，其為鳥人面３一腳。一曰&nbsp;&nbsp;<BR>
在二八神東。&nbsp;&nbsp;<BR>
&nbsp;&nbsp;<BR>
１　珂案：西次三經云：「章莪之山，有鳥焉，其狀如&nbsp;&nbsp;<BR>
鶴，一足，赤文、青質而白喙，名曰畢方，其鳴自叫也&nbsp;&nbsp;<BR>
，見則其邑有訛火。」淮南子泛論篇云：「木生畢方。&nbsp;&nbsp;<BR>
」高誘註：「畢方，木之精也，狀如鳥，青色赤腳，一&nbsp;&nbsp;<BR>
足，不食五穀。」文選東京賦薛綜註：「畢方，老父神&nbsp;&nbsp;<BR>
，如鳥，兩足一翼，常銜火在人家作怪災也。」說均與&nbsp;&nbsp;<BR>
此小異。而韓非子十過篇云：「昔者黃帝合鬼神於西泰&nbsp;&nbsp;<BR>
山之上，駕像車而六蛟龍，畢方並□，蚩尤居前，風伯&nbsp;&nbsp;<BR>
進掃，雨師灑道，虎狼在前，鬼神在後，騰蛇伏地，鳳&nbsp;&nbsp;<BR>
皇覆上，大合鬼神，作為清角。」則畢方又是黃帝隨車&nbsp;&nbsp;<BR>
之神鳥。實則「畢方」當是「□□」一詞之音轉。神異&nbsp;&nbsp;<BR>
經西荒經云：「人嘗以竹著火中，爆□而出，臊（山●&nbsp;&nbsp;<BR>
）皆驚憚。」「爆□」即「&nbsp;&nbsp;<BR>
□□」也。或又作「□□」，集韻曰：「竹火聲。」「&nbsp;&nbsp;<BR>
□□」□□「&nbsp;&nbsp;<BR>
□□」，蓋無非竹木燃燒時嘈雜作聲也。音轉而為「畢&nbsp;&nbsp;<BR>
方」，故淮南子云：「木生畢方。」廣雅云：「木神謂&nbsp;&nbsp;<BR>
之畢方。」駢雅云：「畢方兆火鳥也。」則「畢方」者&nbsp;&nbsp;<BR>
，生於竹木之火，猶今之所謂「火老鴉」也。神話化遂&nbsp;&nbsp;<BR>
為神鳥畢方，或「見則其邑有訛火」，或「常銜火在人&nbsp;&nbsp;<BR>
家作怪災」，又轉而為致火之妖物矣。郭璞圖讚云：「&nbsp;&nbsp;<BR>
畢方赤文，離精是炳。旱則高翔，鼓翼陽景。集乃災流&nbsp;&nbsp;<BR>
，火不炎上（「上」原作「&nbsp;&nbsp;<BR>
正」，據匡謬正俗捲七引改，音「省」□□珂）。」最&nbsp;&nbsp;<BR>
能得其概要。&nbsp;&nbsp;<BR>
&nbsp;&nbsp;<BR>
２　珂案：海內西經云：「青水出西南隅以東，又北又&nbsp;&nbsp;<BR>
西南過畢方鳥東。」&nbsp;&nbsp;<BR>
&nbsp;&nbsp;<BR>
３　郝懿行云：「西次三經說畢方鳥不言人面。」吳承&nbsp;&nbsp;<BR>
志云：「畢方人面，人面涉下□頭國人面有翼鳥喙而衍&nbsp;&nbsp;<BR>
。」&nbsp;&nbsp;<BR>
&nbsp;&nbsp;<BR>
□頭國在其南，其為人人面有翼，鳥喙，方捕魚１。一&nbsp;&nbsp;<BR>
曰在畢方東。或曰□朱國２。&nbsp;&nbsp;<BR>
&nbsp;&nbsp;<BR>
１　郭璞云：「□兜，堯臣，有罪，自投南海而死。帝&nbsp;&nbsp;<BR>
憐之，使其子居南海而祠之。畫亦似仙人也。」珂案：&nbsp;&nbsp;<BR>
神異經南荒經云：「南方有人，人面鳥喙而有翼，手足&nbsp;&nbsp;<BR>
扶翼而行，食海中魚，有翼不足以飛，一名□兜。書曰&nbsp;&nbsp;<BR>
：『放□兜於崇山。』一名□兜。為人狠惡，不畏風雨&nbsp;&nbsp;<BR>
禽獸，犯死乃休耳。」博物志外國亦云：「□兜國，其&nbsp;&nbsp;<BR>
民盡似仙人。帝堯司徒□兜。民常捕海島中人面鳥。□&nbsp;&nbsp;<BR>
去南國萬六千里。盡似仙人也。」文有訛□。均當本此&nbsp;&nbsp;<BR>
為說。&nbsp;&nbsp;<BR>
&nbsp;&nbsp;<BR>
２　珂案：淮南子墜形篇有□頭國。□頭國或□朱國當&nbsp;&nbsp;<BR>
即是丹朱國。鄒漢勛讀書偶識二云：「□兜（舜典、孟&nbsp;&nbsp;<BR>
子）、□頭、□朱（山海經）、□□（尚書大傳）、丹&nbsp;&nbsp;<BR>
朱（益稷），五者一也，古字通用。」童書業丹朱與□&nbsp;&nbsp;<BR>
兜（浙江圖書館館刊四捲五期）亦云：「丹朱、□兜音&nbsp;&nbsp;<BR>
近：□兜古文尚書作□□，□字從鳥，丹聲；□或作●&nbsp;&nbsp;<BR>
，或作□，從口，朱聲；皆可為丹朱可讀為□兜之證。&nbsp;&nbsp;<BR>
」蓋堯子丹朱不肖，堯以天下讓諸舜，三苗之君同情丹&nbsp;&nbsp;<BR>
朱，而非堯之所為。堯殺三苗之君（見後郭璞注），使&nbsp;&nbsp;<BR>
「後稷放帝朱於丹水」（海內南經郭璞注引竹書紀年）&nbsp;&nbsp;<BR>
，三苗餘眾，亦遷居於丹水以就丹朱，是為南蠻（「苗&nbsp;&nbsp;<BR>
」「蠻」一聲之轉，「堯戰於丹水之浦以服南蠻」或又&nbsp;&nbsp;<BR>
傳為「堯與有苗戰於丹水之浦」，是其證）。丹朱與南&nbsp;&nbsp;<BR>
蠻旋舉叛旗，堯乃戰之於丹水之浦，人因遂謂「堯殺長&nbsp;&nbsp;<BR>
子」（莊子盜跖），實則丹朱兵敗懷慚，乃自以為「有&nbsp;&nbsp;<BR>
罪」，因「自投南海而死」，堯「憐之，使其子居南海&nbsp;&nbsp;<BR>
而祠之」（見前郭璞注），其後子孫繁衍，遂為此□頭&nbsp;&nbsp;<BR>
國或曰□朱國，實則當是丹朱國。南次二經云：「櫃山&nbsp;&nbsp;<BR>
有鳥焉，其狀如鴟而人手，其音如痺，其名曰□，其名&nbsp;&nbsp;<BR>
自號也，見則其縣多放士。」即是丹朱神話之異聞。吳&nbsp;&nbsp;<BR>
任臣云：「陶潛讀山海經詩：『□鵝見城邑，其國有放&nbsp;&nbsp;<BR>
士。』或雲□鵝當為□□。」為□□正是也。&nbsp;&nbsp;<BR>
&nbsp;&nbsp;<BR>
厭１火國在其國２南，獸身黑色，生３火出其口中４。&nbsp;&nbsp;<BR>
一曰在□朱東。&nbsp;&nbsp;<BR>
&nbsp;&nbsp;<BR>
１　珂案：厭，音饜，義同饜，飽也，足也。&nbsp;&nbsp;<BR>
&nbsp;&nbsp;<BR>
２　珂案：王念孫校衍「國」字，是也。&nbsp;&nbsp;<BR>
&nbsp;&nbsp;<BR>
３　王念孫云：「類聚（藝文類聚）八十引此無『生』&nbsp;&nbsp;<BR>
字，御覽南蠻六（太平御覽捲七九０）同，又『獸身』&nbsp;&nbsp;<BR>
上有『其為人』三字。御覽火部二（捲八六九）引無『&nbsp;&nbsp;<BR>
生』字。」珂案：博物志外國云：「厭光國民，光出口&nbsp;&nbsp;<BR>
中，形盡似猿猴，黑色。」「厭火」作「厭光」，「火&nbsp;&nbsp;<BR>
出其口中」作「光出口中」，亦無「生」字，「生」字&nbsp;&nbsp;<BR>
實衍。&nbsp;&nbsp;<BR>
&nbsp;&nbsp;<BR>
４　郭璞云：「言能吐火，畫似獫猴而黑色也。」珂案&nbsp;&nbsp;<BR>
：吳任臣云：「本草集解曰：『南方有厭火之民，食火&nbsp;&nbsp;<BR>
之獸。』注云：『國近黑崑崙，人能食火炭，食火獸名&nbsp;&nbsp;<BR>
禍鬥也。』」則於異人之外又增一異獸矣。明鄺露赤雅&nbsp;&nbsp;<BR>
云：「禍鬥，似犬而食犬糞，噴火作殃，不祥甚矣。」&nbsp;&nbsp;<BR>
馮夢龍情史捲十九「白螺天女」條略謂：吳堪少孤，得&nbsp;&nbsp;<BR>
一白螺歸，螺變為美女，助其炊爨。縣宰欲圖其妻，先&nbsp;&nbsp;<BR>
索蝦蟆毛及鬼臂二物。後乃索蝸牛，妻牽一獸形如犬者&nbsp;&nbsp;<BR>
以致之。獸食火而糞火，「宰身及一家，皆為灰燼，遂&nbsp;&nbsp;<BR>
失吳堪及妻」（按實出唐皇甫氏原化記，見舊小說乙集&nbsp;&nbsp;<BR>
四，「蝸牛」作「蝸鬥」）。此「蝸牛」者，即「禍鬥&nbsp;&nbsp;<BR>
」也。&nbsp;&nbsp;<BR>
&nbsp;&nbsp;<BR>
三株樹１在厭火北，生赤水上２，其為樹如柏，葉３皆&nbsp;&nbsp;<BR>
為珠４。一曰其為樹若彗５。&nbsp;&nbsp;<BR>
&nbsp;&nbsp;<BR>
１　郝懿行云：「初學記二十七捲引此經作『珠』，淮&nbsp;&nbsp;<BR>
南墜形訓及博物志同。」珂案：作「珠」是也；陶潛讀&nbsp;&nbsp;<BR>
山海經詩云：「粲粲三珠樹，寄生赤水陰。」字正作「&nbsp;&nbsp;<BR>
珠」。&nbsp;&nbsp;<BR>
&nbsp;&nbsp;<BR>
２　郝懿行云：「莊子天地篇云：『黃帝遊乎赤水之北&nbsp;&nbsp;<BR>
，遺其玄珠。』蓋本此為說也。」珂案：莊子天地篇雲&nbsp;&nbsp;<BR>
：「黃帝遊乎赤水之北，登乎崑崙之丘，而南望還歸，&nbsp;&nbsp;<BR>
遺其玄珠。使知索之而不得，使離朱索之而不得，使□&nbsp;&nbsp;<BR>
詬索之而不得也，乃使像罔，像罔得之。黃帝曰：『異&nbsp;&nbsp;<BR>
哉！像罔乃可以得之乎？』」乃一古老神話傳說故事，&nbsp;&nbsp;<BR>
故淮南子記之，又增攫□（攫□原作捷□，從王念孫說&nbsp;&nbsp;<BR>
改）。淮南子人閑篇云：「&nbsp;&nbsp;<BR>
黃帝亡其玄珠，使離朱攫□索之，而弗能得之也，於是&nbsp;&nbsp;<BR>
使忽□而後能得之。」忽□即像罔也。修務篇亦云：「&nbsp;&nbsp;<BR>
使未嘗鼓瑟者，雖有離朱之明，攫掇之捷，猶不能屈伸&nbsp;&nbsp;<BR>
其指。」亦云攫掇（攫□）。可見黃帝失玄珠故事傳說&nbsp;&nbsp;<BR>
漢初已有小異，當非如郝氏所說系本三珠樹為說之純粹&nbsp;&nbsp;<BR>
寓言也。意者此生赤水上之三珠樹，或為黃帝失玄珠神&nbsp;&nbsp;<BR>
話之別傳，為所失玄珠所生樹乎？&nbsp;&nbsp;<BR>
&nbsp;&nbsp;<BR>
３　王念孫云：「御覽木部三（捲九五四）作實。」珂&nbsp;&nbsp;<BR>
案：初學記捲二七引仍作葉。&nbsp;&nbsp;<BR>
&nbsp;&nbsp;<BR>
４　珂案：海內西經云：「（崑崙）開明北有珠樹。」&nbsp;&nbsp;<BR>
即此之類。&nbsp;&nbsp;<BR>
&nbsp;&nbsp;<BR>
５　郭璞云：「如彗星狀。」郝懿行云：「彗，埽竹也&nbsp;&nbsp;<BR>
，見說文（三）；彗星為□槍，見爾雅（釋天）。」&nbsp;&nbsp;<BR>
&nbsp;&nbsp;<BR>
三苗國１在赤水東，其為人相隨２。一曰三毛國３。&nbsp;&nbsp;<BR>
&nbsp;&nbsp;<BR>
１　郭璞云：「昔堯以天下讓舜，三苗之君非之，帝殺&nbsp;&nbsp;<BR>
之，有苗之民，叛入南海，為三苗國。」珂案：淮南子&nbsp;&nbsp;<BR>
□形篇有三苗民。修務篇云：「竄三苗於三危。」高誘&nbsp;&nbsp;<BR>
注云：「三苗蓋謂帝鴻氏之裔子渾敦，少昊氏之裔子窮&nbsp;&nbsp;<BR>
奇，縉雲氏之裔子饕餮三族之苗裔。」「蓋謂」雲者，&nbsp;&nbsp;<BR>
乃臆想之辭，難於憑信。實則三苗即有苗，亦即苗民。&nbsp;&nbsp;<BR>
大荒北經云：「顓頊生□頭，□頭生苗民。」即此苗民&nbsp;&nbsp;<BR>
。苗民實天帝之裔孫。然關於苗民之神話傳說，一則以&nbsp;&nbsp;<BR>
附同蚩尤以抗皇帝（黃帝），故皇帝乃「&nbsp;&nbsp;<BR>
遏絕苗民」，使「無世在下」（書呂刑）；一則以聯結&nbsp;&nbsp;<BR>
丹朱以抗堯，故堯乃「與有苗戰於丹水之浦」（漢學堂&nbsp;&nbsp;<BR>
叢書輯六韜），使敗入南海而為三苗國：以其頗表現如&nbsp;&nbsp;<BR>
高爾基所謂之「反抗神的意願」（蘇聯的文學），是以&nbsp;&nbsp;<BR>
在舊時統治階級文人筆下，頗見詆□。至於如神異經所&nbsp;&nbsp;<BR>
描繪：「有人面目手足皆人形，而胳（腋，音各□□珂&nbsp;&nbsp;<BR>
）下有翼，不能飛。為人饕餮，淫逸無理，名曰苗民。&nbsp;&nbsp;<BR>
」則輕詆尤甚，不足道矣。&nbsp;&nbsp;<BR>
&nbsp;&nbsp;<BR>
２　珂案：當即相隨遠徙南海之像也。&nbsp;&nbsp;<BR>
&nbsp;&nbsp;<BR>
３　畢沅云：「苗、毛音相近。」&nbsp;&nbsp;<BR>
&nbsp;&nbsp;<BR>
□國１在其東，其為人黃，能操弓射蛇２。一曰□３國&nbsp;&nbsp;<BR>
在三毛東。&nbsp;&nbsp;<BR>
&nbsp;&nbsp;<BR>
１　郭璞云：「音秩，亦音替。」郝懿行云：「□疑當&nbsp;&nbsp;<BR>
為鐵(去金)，見說文（十）。玉篇作(呈戈)，云：『(呈戈)，&nbsp;&nbsp;<BR>
國名也，在三苗東。』本此。」&nbsp;&nbsp;<BR>
&nbsp;&nbsp;<BR>
２　郭璞云：「大荒經云：此國自然有五穀衣服。」珂&nbsp;&nbsp;<BR>
案：郭注「大荒經」乃大荒南經，云：「有□民之國。&nbsp;&nbsp;<BR>
帝舜生無淫，無淫降□處，是謂巫□民。巫□民□姓，&nbsp;&nbsp;<BR>
食谷，不績不經，服也；不稼不穡，食也。爰有歌舞之&nbsp;&nbsp;<BR>
鳥，鸞鳥自歌，鳳鳥自舞。爰有百獸，相群爰處。百谷&nbsp;&nbsp;<BR>
所聚。」蓋是沃民（海外西經、大荒西經）之流亞也。&nbsp;&nbsp;<BR>
&nbsp;&nbsp;<BR>
３　珂案：此「□」字當別是一字。經文中凡有「一曰&nbsp;&nbsp;<BR>
」雲者，均校書人就別本所見異文而附著之者，苟國名&nbsp;&nbsp;<BR>
不異，則僅須書「在□□東」或「在□□西」而已，無&nbsp;&nbsp;<BR>
緣復著此同名之國之理。太平御覽捲七九０引此經作「&nbsp;&nbsp;<BR>
一曰盛國」，作「盛國」是也。蓋□國之「□」本作「&nbsp;&nbsp;<BR>
鐵(去金)」，集韻：「鐵(去金)，盛也。」故□國亦曰「盛&nbsp;&nbsp;<BR>
國」，亦以其所居之地沃衍豐盛而名國耳。&nbsp;&nbsp;<BR>
&nbsp;&nbsp;<BR>
貫匈國在其東１，其為人匈有竅２。一曰在□國東。&nbsp;&nbsp;<BR>
&nbsp;&nbsp;<BR>
１　珂案：淮南子□形篇有穿胸民。高誘注云：「胸前&nbsp;&nbsp;<BR>
穿孔達背。」藝文類聚捲九十六引括地圖云：「禹誅防&nbsp;&nbsp;<BR>
風氏。夏後德盛，二龍隆（&nbsp;&nbsp;<BR>
降）之。禹使範氏（博物志作『範成光』□□珂）御之&nbsp;&nbsp;<BR>
以行，經南方，防風神見禹，怒射之。有迅雷，二龍升&nbsp;&nbsp;<BR>
去。神懼，以刃自貫其心而死。禹哀之，瘞以不死草，&nbsp;&nbsp;<BR>
皆生，是名穿胸國。」元周致中纂異域志云：「穿□國&nbsp;&nbsp;<BR>
，在盛海東，□有竅，尊者去衣，令卑者以竹木貫□抬&nbsp;&nbsp;<BR>
之。」傳說雖復有增飾，然「盛海」必因「盛國」而來&nbsp;&nbsp;<BR>
，足證前□國太平御覽引作「一曰盛國」不誤。吳任臣&nbsp;&nbsp;<BR>
山海經廣注引贏（□）蟲錄亦云：「穿□國在盛海東。&nbsp;&nbsp;<BR>
」&nbsp;&nbsp;<BR>
&nbsp;&nbsp;<BR>
２　郭璞云：「尸子曰：『四夷之民有貫匈者，有深目&nbsp;&nbsp;<BR>
者，有長肱者，黃帝之德常致之。』異物志曰：『穿匈&nbsp;&nbsp;<BR>
之國去其衣則無自然者。』蓋似效此貫匈人也。」&nbsp;&nbsp;<BR>
&nbsp;&nbsp;<BR>
交脛國在其東，其為人交脛１。一曰在穿匈東２。&nbsp;&nbsp;<BR>
&nbsp;&nbsp;<BR>
１　郭璞云：「言腳脛曲戾相交，所謂雕題、交趾者也&nbsp;&nbsp;<BR>
。或作『頸』，其為人交頸而行也。」郝懿行云：「廣&nbsp;&nbsp;<BR>
韻引劉欣期交州記云：『交□之人，出南定縣，足骨無&nbsp;&nbsp;<BR>
節，身有毛，臥者更扶始得起。』引此經及郭注，並與&nbsp;&nbsp;<BR>
今本同。太平御覽七百九十捲引外國圖曰：『交脛民長&nbsp;&nbsp;<BR>
四尺。』淮南□形訓有交股民，高誘注云：『交股民腳&nbsp;&nbsp;<BR>
相交切。』即此也。」&nbsp;&nbsp;<BR>
&nbsp;&nbsp;<BR>
２　郝懿行云：「此作『穿匈』者，『穿』『貫』音義&nbsp;&nbsp;<BR>
同。」&nbsp;&nbsp;<BR>
&nbsp;&nbsp;<BR>
不死民１在其東，其為人黑色，壽，不死２。一曰在穿&nbsp;&nbsp;<BR>
匈國東３。&nbsp;&nbsp;<BR>
&nbsp;&nbsp;<BR>
１　珂案：楚辭遠遊：「仍羽人於丹丘兮，留不死之舊&nbsp;&nbsp;<BR>
鄉。」王逸注舉山海經有羽人之國、不死之民，以為即&nbsp;&nbsp;<BR>
此，其實非也。遠遊之所謂「羽人」、「不死」，乃人&nbsp;&nbsp;<BR>
學道登仙之兩階段。初則不死而為地仙，久乃身生毛羽&nbsp;&nbsp;<BR>
，遐舉而為天仙矣。抱樸子勤求篇云：「是以上士先營&nbsp;&nbsp;<BR>
長生之事，長生定可任意。若未升玄去世，可且地仙人&nbsp;&nbsp;<BR>
間。」神仙傳亦云：「馬鳴生受太陽神丹經三捲歸，入&nbsp;&nbsp;<BR>
山合藥服之，不樂升天，但服半劑為地仙。」故不死實&nbsp;&nbsp;<BR>
升玄之初階，地仙與天仙乃有微別。天仙雲者，御覽六&nbsp;&nbsp;<BR>
六二引天仙品云：「飛行雲中，神化輕舉，以為天仙，&nbsp;&nbsp;<BR>
亦云飛仙。」言之最明。而洪興祖注楚辭，於遠遊「仍&nbsp;&nbsp;<BR>
羽人於丹丘」句下，逕注云：「羽人，飛仙也。」得其&nbsp;&nbsp;<BR>
旨矣。論衡無形篇云：「圖仙人之形，體生毛，臂變為&nbsp;&nbsp;<BR>
&nbsp;<BR>
翼，行於雲。」是仙人生羽翼之說明著於漢世者。證以&nbsp;&nbsp;<BR>
武梁祠石刻畫像，其伏羲與女媧交尾圖像中所刻飛行雲&nbsp;&nbsp;<BR>
中之小仙人，確均生有翅翼。殷芸小說云：「漢王瑗遇&nbsp;&nbsp;<BR>
鬼物，言蔡邕作仙人，飛去飛來，甚快樂也。」（見魯&nbsp;&nbsp;<BR>
迅輯古小說鉤沉）足徵六朝時人猶道此不衰。是知遠遊&nbsp;&nbsp;<BR>
之所謂「不死」、「羽人」，實地仙與天仙，非謂殊方&nbsp;&nbsp;<BR>
之族類也。至此經之所謂羽民國、不死民，則殊方之族&nbsp;&nbsp;<BR>
類，有其異形與異稟而已，非修鏈之謂也。雖然，固亦&nbsp;&nbsp;<BR>
為眾所企羨，幾與仙人等觀矣。故郭璞注「羽民國」雲&nbsp;&nbsp;<BR>
：「畫似仙人」。屈原天問「何所不死」，王逸注引括&nbsp;&nbsp;<BR>
地像云：「有不死之國」，淮南子時則篇復有不死之野&nbsp;&nbsp;<BR>
，呂氏春秋求人篇有不死之鄉，均以「不死」為說，則&nbsp;&nbsp;<BR>
殆皆古人心目中之仙鄉樂土矣。&nbsp;&nbsp;<BR>
&nbsp;&nbsp;<BR>
２　王念孫云：「御覽人事二十九（捲三八八）引此『&nbsp;&nbsp;<BR>
壽不死』作『&nbsp;&nbsp;<BR>
壽考，不死』，後漢書東夷傳引作『不死』，御覽南蠻&nbsp;&nbsp;<BR>
六（捲七九０）作『壽考』。」珂案：作「壽考，不死&nbsp;&nbsp;<BR>
」是也。&nbsp;&nbsp;<BR>
&nbsp;&nbsp;<BR>
３　郭璞云：「有員丘山，上有不死樹，食之乃壽；亦&nbsp;&nbsp;<BR>
有赤泉，飲之不老。」郝懿行云：「淮南□形訓有不死&nbsp;&nbsp;<BR>
民，高誘注云：『不死，不食也。』大戴禮易本命篇雲&nbsp;&nbsp;<BR>
：『食氣者神明而壽，不食者不死而神。』是高注所本&nbsp;&nbsp;<BR>
。然則不死之民，蓋以不食不飲而得之，郭雲食木飲泉&nbsp;&nbsp;<BR>
，據大荒南經為說也（珂案：大荒南經云：『有不死之&nbsp;&nbsp;<BR>
國，阿姓，甘木是食』）；博物志說員丘赤泉與郭同（&nbsp;&nbsp;<BR>
珂案：博物志物產云：『員丘山上，有不死樹，食之乃&nbsp;&nbsp;<BR>
壽；有赤泉，飲之不老』）；陶潛讀山海經詩亦同茲說&nbsp;&nbsp;<BR>
（珂案：陶潛讀山海經詩云：『自古皆有沒，何人得靈&nbsp;&nbsp;<BR>
長？不死復不老，萬歲如平常。赤泉給我飲，員邱足我&nbsp;&nbsp;<BR>
糧。方與三辰遊，壽考豈渠央』）：蓋魏晉閑人祖尚清&nbsp;&nbsp;<BR>
虛，舊有成語，郭氏述之爾。」&nbsp;&nbsp;<BR>
&nbsp;&nbsp;<BR>
岐舌國在其東１。一曰在不死民東２。&nbsp;&nbsp;<BR>
&nbsp;&nbsp;<BR>
１　郭璞云：「其人舌皆岐，或雲支舌也。」珂案：郭&nbsp;&nbsp;<BR>
注「舌皆岐」，當作「舌皆反」，說詳下郝注中。&nbsp;&nbsp;<BR>
&nbsp;&nbsp;<BR>
２　郝懿行云：「支舌即岐舌也。爾雅釋地云：『枳首&nbsp;&nbsp;<BR>
蛇』，即岐首蛇；岐一作枝，枝、支古字通也。又支與&nbsp;&nbsp;<BR>
反字形相近，淮南□形訓有反舌民，高誘注云：『語不&nbsp;&nbsp;<BR>
可知而自相曉。』又注呂氏春秋功名篇云：『一說南方&nbsp;&nbsp;<BR>
有反舌國，舌本在前，末倒向喉，故曰反舌。』是支舌&nbsp;&nbsp;<BR>
古本作反舌也。藝文類聚十七捲引此經作『反舌國，其&nbsp;&nbsp;<BR>
人反舌。』太平御覽三百六十七捲亦引此經同，而云：&nbsp;&nbsp;<BR>
『一曰交。』案交蓋支字之訛也。二書所引經文作反舌&nbsp;&nbsp;<BR>
，與古本正合。」珂案：郝說是也，古本經文全文當作&nbsp;&nbsp;<BR>
「反舌國在其東，其為人反舌。一曰支舌國在不死民東&nbsp;&nbsp;<BR>
」。&nbsp;&nbsp;<BR>
&nbsp;&nbsp;<BR>
崑崙虛在其東，虛四方１。一曰在岐舌東，為虛四方。&nbsp;&nbsp;<BR>
&nbsp;&nbsp;<BR>
１　郭璞云：「虛，山下基也。」畢沅云：「此東海方&nbsp;&nbsp;<BR>
丈山也。爾雅（釋地）云：『三成為崑崙丘。』是『昆&nbsp;&nbsp;<BR>
侖』者，高山皆得名之。此在東南方，當即方丈山也。&nbsp;&nbsp;<BR>
水經注（河水）云：『東海方丈，亦有崑崙之稱。』又&nbsp;&nbsp;<BR>
案舊本虛作墟，非。」珂案：崑崙舊本亦作崑崙，蓋從&nbsp;&nbsp;<BR>
俗書也。&nbsp;&nbsp;<BR>
&nbsp;&nbsp;<BR>
羿１與鑿齒２戰於壽華３之野，羿射殺之４。在崑崙虛&nbsp;&nbsp;<BR>
東。羿持弓矢，鑿齒持盾５。一曰戈６。&nbsp;&nbsp;<BR>
&nbsp;&nbsp;<BR>
１　珂案：羿，古天神名，即海內經所記「帝俊賜羿肜&nbsp;&nbsp;<BR>
弓素□，以扶下國，羿是始去恤下地之百艱」之羿，非&nbsp;&nbsp;<BR>
夏代有窮后羿。字又作●，說文十二云：「●，帝嚳射&nbsp;&nbsp;<BR>
官，夏少康滅之。」帝嚳名□，即神話之帝俊歷史化而&nbsp;&nbsp;<BR>
為人王者，因而天神羿遂亦歷史化而為帝嚳射官矣。至&nbsp;&nbsp;<BR>
於「夏少康滅之」之說，則與有窮后羿事跡混淆，非也&nbsp;&nbsp;<BR>
。&nbsp;&nbsp;<BR>
&nbsp;&nbsp;<BR>
２　郭璞云：「鑿齒亦人也，齒如鑿，長五六尺，因以&nbsp;&nbsp;<BR>
名雲。」珂案：大荒南經云：「有人曰鑿齒，羿殺之。&nbsp;&nbsp;<BR>
」淮南子□形篇有鑿齒民，高誘註：「吐一齒出口下，&nbsp;&nbsp;<BR>
長三尺也。」郭蓋本此為說。而高誘注本經篇則云：「&nbsp;&nbsp;<BR>
鑿齒，獸名，齒長三尺，其狀如鑿，下徹頷下，而持戈&nbsp;&nbsp;<BR>
盾。」則又略異前注。&nbsp;&nbsp;<BR>
&nbsp;&nbsp;<BR>
３　珂案：壽華，淮南子本經篇作疇華，高誘註：「南&nbsp;&nbsp;<BR>
方澤名。」&nbsp;&nbsp;<BR>
&nbsp;&nbsp;<BR>
４　珂案：淮南子本經篇云：「堯之時，十日並出，焦&nbsp;&nbsp;<BR>
禾稼，殺草木，而民無所食。□□、鑿齒、九嬰、大風&nbsp;&nbsp;<BR>
、封□、修蛇、皆為民害。堯乃使羿誅鑿齒於疇華之野&nbsp;&nbsp;<BR>
，殺九嬰於兇水之上，上射十日而下殺□□，斷修蛇於&nbsp;&nbsp;<BR>
洞庭，禽封□於桑林，萬民皆喜，置堯以為天子，於是&nbsp;&nbsp;<BR>
天下廣狹險易，皆有道裡。」此其鋤害之一事也。&nbsp;&nbsp;<BR>
&nbsp;&nbsp;<BR>
５　王念孫云：「御覽兵八十八（捲三五七）作持戟盾&nbsp;&nbsp;<BR>
。」&nbsp;&nbsp;<BR>
&nbsp;&nbsp;<BR>
６　郭璞云：「未詳。」何焯云：「以文義求之，乃『&nbsp;&nbsp;<BR>
一曰持戈』耳。」珂案：「戈」上正當有「持」字。&nbsp;&nbsp;<BR>
&nbsp;&nbsp;<BR>
三首國在其東，其為人一身三首１。&nbsp;&nbsp;<BR>
&nbsp;&nbsp;<BR>
１　珂案：經文「一身三首」下，其他各本尚有「一曰&nbsp;&nbsp;<BR>
在鑿齒東」數字，郝懿行箋疏本脫去之，應據補。海內&nbsp;&nbsp;<BR>
西經云：「服常樹，其上有三頭人，伺瑯□樹。」即此&nbsp;&nbsp;<BR>
之類。淮南子□形篇有三頭民。郭璞圖讚云：「雖雲一&nbsp;&nbsp;<BR>
氣，呼吸異道；觀則俱見，食則皆飽；物形自周，造化&nbsp;&nbsp;<BR>
非巧。」是善能摹狀形容者。&nbsp;&nbsp;<BR>
&nbsp;&nbsp;<BR>
周饒國在其東，其為人短小，冠帶１。一曰焦僥國在三&nbsp;&nbsp;<BR>
首東２。&nbsp;&nbsp;<BR>
&nbsp;&nbsp;<BR>
１　郭璞云：「其人長三尺，穴居，能為機巧，有五穀&nbsp;&nbsp;<BR>
也。」珂案：吳任臣本郭注谷下有食字。&nbsp;&nbsp;<BR>
&nbsp;&nbsp;<BR>
２　郭璞云：「外傳云：『焦僥民長三尺，短之至也。&nbsp;&nbsp;<BR>
』詩含神霧曰：『從中州以東西四十萬里，得焦僥國人&nbsp;&nbsp;<BR>
，長尺五寸也。』」珂案：郭注引詩含神霧「從中州以&nbsp;&nbsp;<BR>
東西」，藏經本無西字，列子湯問篇夏革所說與郭引詩&nbsp;&nbsp;<BR>
含神霧同，亦無西字，蓋衍文。「周饒」、「焦僥」，&nbsp;&nbsp;<BR>
並「侏儒」之聲轉。侏儒，短小人；周饒國、焦僥國，&nbsp;&nbsp;<BR>
即所謂小人國也。山海經大荒南經云：「有小人名曰焦&nbsp;&nbsp;<BR>
僥之國，幾姓，嘉谷是食。」又云：「有小人，名曰菌&nbsp;&nbsp;<BR>
人。」大荒東經亦云：「有小人國，名靖人。」疑「菌&nbsp;&nbsp;<BR>
人」、「靖人」亦均「侏儒」之音轉。郭璞圖讚云：「&nbsp;&nbsp;<BR>
僬僥極麼，諍人又小，四體取足，眉目才了。」可謂善&nbsp;&nbsp;<BR>
於形容。國語魯語云：「焦僥氏長三尺，短之至也。」&nbsp;&nbsp;<BR>
焦僥之見於史籍者始此，即郭注引「外傳」者。而史記&nbsp;&nbsp;<BR>
大宛列傳正義引括地誌云：「小人國在大秦南，人□三&nbsp;&nbsp;<BR>
尺，其耕稼之時，懼鶴所食，大秦衛助之，即焦僥國，&nbsp;&nbsp;<BR>
其人穴居也。」法苑珠林捲八引外國圖云：「焦僥國人&nbsp;&nbsp;<BR>
長尺六寸，迎風則偃，背風則伏，眉目具足，但野宿。&nbsp;&nbsp;<BR>
一曰，焦僥長三尺，其國草木夏死而冬生，去九疑三萬&nbsp;&nbsp;<BR>
裡。」說均略同郭注，而內容復有增飾。蓋人體大小，&nbsp;&nbsp;<BR>
自古恆為士庶興會所寄，擴而張之，想像生焉。故莊周&nbsp;&nbsp;<BR>
寓言，乃有蠻觸蝸角之爭；六朝野乘，亦極詼詭滑稽之&nbsp;&nbsp;<BR>
寫。神異經西荒經云：「西海之外有鵠國焉，男女皆長&nbsp;&nbsp;<BR>
七寸，為人自然有禮，好經綸拜跪，其人皆壽三百歲。&nbsp;&nbsp;<BR>
其行如飛，日行千里，百物不敢犯之，惟畏海鵠，遇輒&nbsp;&nbsp;<BR>
吞之，亦壽三百歲。此人在鵠腹中不死，而鵠一舉千里&nbsp;&nbsp;<BR>
。」有注云：「華曰：陳章與齊桓公論小兒也。」華者&nbsp;&nbsp;<BR>
，張華；此注或亦出於依托。然檢御覽捲三百七十八，&nbsp;&nbsp;<BR>
亦竟引有博物志逸文一則，云：「齊桓公獵，得一鳴鵠&nbsp;&nbsp;<BR>
，宰之，嗉中得一人，長三寸三分，著白圭之袍，帶劍&nbsp;&nbsp;<BR>
持車（按淵鋻類函人部十五引作「刀」，作「刀」是也&nbsp;&nbsp;<BR>
），罵詈□目。後又得一折齒，方圓三尺。問群臣曰：&nbsp;&nbsp;<BR>
『天下有此及小兒否？』陳章答曰：『昔秦胡充（淵鋻&nbsp;&nbsp;<BR>
類函引作「克」）一舉渡海，與齊魯交戰，折傷版齒；&nbsp;&nbsp;<BR>
昔李子敖於鳴鵠嗉中游，長三寸三分。』」則當時傳說&nbsp;&nbsp;<BR>
固亦相互煦濡矣。神異經西北荒經復云：「西北荒中有&nbsp;&nbsp;<BR>
小人，長一分，其君朱衣玄冠，乘輅車馬，引為威儀。&nbsp;&nbsp;<BR>
居人遇其乘車，抓而食之，其味辛，終年不為物所咋，&nbsp;&nbsp;<BR>
並識萬物名字。又殺腹中三蟲，三蟲死，便可食仙藥也&nbsp;&nbsp;<BR>
（按太平廣記四二八引博物志逸文亦有之，文亦悉同）&nbsp;&nbsp;<BR>
。」則此小人者，並可以為藥物而服食矣。抱樸子仙藥&nbsp;&nbsp;<BR>
篇云：「行山中見小人乘車馬，長七八寸，捉取服之，&nbsp;&nbsp;<BR>
即仙矣。」亦斯之類也。或使之由動而植。述異記上雲&nbsp;&nbsp;<BR>
：「大食王國，在西海中。有一方石，石上多樹□，赤&nbsp;&nbsp;<BR>
葉青枝。上總生小兒，長六七寸，見人皆笑，動其手足&nbsp;&nbsp;<BR>
，頭著樹枝。使摘一枝，小兒便死。」此即西遊記五莊&nbsp;&nbsp;<BR>
觀人參果（第二十四、二十五回）之所本，亦仙藥也。&nbsp;&nbsp;<BR>
至於漢武故事云：「東郡送短人，長七寸，名曰巨靈。&nbsp;&nbsp;<BR>
」洞冥記云：「勒畢國人長三寸，有翼，善戲笑言語。&nbsp;&nbsp;<BR>
」吳任臣廣注云：「廣延國人長二尺。張仲師長尺二寸&nbsp;&nbsp;<BR>
。」如斯之類，要難悉舉矣。&nbsp;&nbsp;<BR>
&nbsp;&nbsp;<BR>
長臂國在其東，捕魚水中，兩手各操一魚１。一曰在焦&nbsp;&nbsp;<BR>
僥東，捕魚海中２。&nbsp;&nbsp;<BR>
&nbsp;&nbsp;<BR>
１　郭璞云：「舊說云：其人手下垂至地。魏黃初中，&nbsp;&nbsp;<BR>
玄菟太守王頎討高句麗王宮，窮追之，過沃沮國，其東&nbsp;&nbsp;<BR>
界臨大海，近日之所出，問其耆老，海東復有人否？雲&nbsp;&nbsp;<BR>
：嘗在海中得一布褐（宋本、藏經本作褶□□珂），身&nbsp;&nbsp;<BR>
如中人，衣兩袖長三丈，即此長臂人衣也。」珂案：郭&nbsp;&nbsp;<BR>
注此說，本三國誌魏志東夷傳，博物志同，惟三丈作二&nbsp;&nbsp;<BR>
丈也。淮南子□形篇有修臂民，高誘注云：「一國民皆&nbsp;&nbsp;<BR>
長臂，臂長於身，南方之國也。」是郭注「下垂至地」&nbsp;&nbsp;<BR>
所本。穆天子傳捲二云：「天子乃封長肱於黑水之西河&nbsp;&nbsp;<BR>
。」郭注云：「即長臂人也，見山海經。」是傳說中西&nbsp;&nbsp;<BR>
方亦有此異形人也。圖讚云：「雙肱三尺，體如中人；&nbsp;&nbsp;<BR>
彼曷為者？長臂之民；修腳是負，捕魚海濱。」又有想&nbsp;&nbsp;<BR>
像中之奇景呈於目前矣。然三尺當作三丈，始副「長臂&nbsp;&nbsp;<BR>
」之「長」，字蓋訛也。大荒南經云：「&nbsp;&nbsp;<BR>
有人名曰張宏，在海上捕魚。海中有張宏之國，食魚，&nbsp;&nbsp;<BR>
使四鳥。」即此，說詳該節注。&nbsp;&nbsp;<BR>
&nbsp;&nbsp;<BR>
２　畢沅云：「雲兩手各操一魚，雲捕魚海中，皆其圖&nbsp;&nbsp;<BR>
像也。」&nbsp;&nbsp;<BR>
&nbsp;&nbsp;<BR>
狄山１，帝堯葬於陽２，帝嚳葬於陰３。爰有熊、羆、&nbsp;&nbsp;<BR>
文虎４、□５、豹、離朱６、視肉７。吁咽８、文王皆&nbsp;&nbsp;<BR>
葬其所９。一曰湯山。一曰爰有熊、羆、文虎、□、豹&nbsp;&nbsp;<BR>
、離朱、(丘鳥)久１０、視肉、□交１１。其１２範林方&nbsp;&nbsp;<BR>
三百里１３。&nbsp;&nbsp;<BR>
&nbsp;&nbsp;<BR>
１　畢沅云：「墨子（節葬篇下）云：『堯北教八狄，&nbsp;&nbsp;<BR>
道死，葬蛩山之陰。』則此雲狄山者，狄中之山也。」&nbsp;&nbsp;<BR>
&nbsp;&nbsp;<BR>
２　郭璞云：「呂氏春秋（安死篇）曰：『堯葬谷林。&nbsp;&nbsp;<BR>
』今陽城縣西，東阿縣城次鄉中，赭陽縣湘亭南，皆有&nbsp;&nbsp;<BR>
堯塚。」珂案：郭注「陽城」當作「城陽」，城陽，舊&nbsp;&nbsp;<BR>
縣名，本作成陽，故城在今山東省濮縣東南。呂氏春秋&nbsp;&nbsp;<BR>
安死篇高誘注云：「傳曰：堯葬成陽，此雲谷林，成陽&nbsp;&nbsp;<BR>
山下有谷林也。」&nbsp;&nbsp;<BR>
&nbsp;&nbsp;<BR>
３　郭璞云：「嚳，堯父，號高辛，今塚在頓丘縣城南&nbsp;&nbsp;<BR>
台陰野中也。音酷。」珂案：大戴禮帝系篇云：「黃帝&nbsp;&nbsp;<BR>
產玄囂，玄囂產□極，□極產高辛，是為帝嚳；帝嚳產&nbsp;&nbsp;<BR>
放勛，是為帝堯也。」皇覽塚墓記云：「&nbsp;&nbsp;<BR>
帝嚳塚在東郡濮陽頓丘城南台陰野中。」即郭注所本。&nbsp;&nbsp;<BR>
&nbsp;&nbsp;<BR>
４　郭璞云：「雕虎也。尸子曰：『中黃伯：「餘左執&nbsp;&nbsp;<BR>
太行之□而右搏雕虎也。』」珂案：郭注引尸子「中黃&nbsp;&nbsp;<BR>
伯」下脫「曰」字，文選思玄賦舊注引有，御覽捲八九&nbsp;&nbsp;<BR>
一同。&nbsp;&nbsp;<BR>
&nbsp;&nbsp;<BR>
５　郭璞云：「□，獫猴類。」&nbsp;&nbsp;<BR>
&nbsp;&nbsp;<BR>
６　郭璞云：「木名也，見莊子。今圖作赤鳥。」郝懿&nbsp;&nbsp;<BR>
行云：「郭雲木名者，蓋據（文選）子虛賦『檗離朱楊&nbsp;&nbsp;<BR>
』為說也，然郭於彼注既以朱楊為赤莖柳，則此注非也&nbsp;&nbsp;<BR>
。又雲見莊子者，天地篇有其文，然彼以離朱為人名，&nbsp;&nbsp;<BR>
則此亦非矣。又雲今圖作赤鳥者，赤鳥疑南方神鳥焦明&nbsp;&nbsp;<BR>
之屬也。然大荒南經離朱又作離俞。」珂案：離朱在熊&nbsp;&nbsp;<BR>
、羆、文虎、□、豹之間，自應是動物名，郭雲木名，&nbsp;&nbsp;<BR>
誤也。此動物維何？竊以為即日中□烏（三足烏）。文&nbsp;&nbsp;<BR>
選張衡思玄賦：「前長離使拂羽兮。」註：「長離，朱&nbsp;&nbsp;<BR>
鳥也。」書堯典：「日中星鳥，以殷仲春。」傳：「鳥&nbsp;&nbsp;<BR>
，南方朱鳥七宿。」離為火，為日，故神話中此原屬於&nbsp;&nbsp;<BR>
日後又象徵化為南方星宿之朱鳥，或又稱為離朱。山海&nbsp;&nbsp;<BR>
經所記古帝王墓所所有奇禽異物中，多有所謂離朱者。&nbsp;&nbsp;<BR>
郭注雲今圖作赤鳥者，蓋是離朱之古圖像也。是乃日中&nbsp;&nbsp;<BR>
神禽即所謂□烏、陽烏或金烏者。而世傳古之明目人，&nbsp;&nbsp;<BR>
又或冒以離朱之名，喻其如日之明麗中天、無所不察也&nbsp;&nbsp;<BR>
。日烏足三，足訛為頭，故又或傳有三頭離珠（朱），&nbsp;&nbsp;<BR>
於服常樹上，遞臥遞起，以伺瑯□也（見海內西經「服&nbsp;&nbsp;<BR>
常樹」節注）。神話演變錯綜無定，大都如此。&nbsp;&nbsp;<BR>
&nbsp;&nbsp;<BR>
７　郭璞云：「聚肉，形如牛肝，有兩目也；食之無盡&nbsp;&nbsp;<BR>
，尋復更生如故。」郝懿行云：「北堂書鈔一百四十五&nbsp;&nbsp;<BR>
捲引此注作『食之盡』，今本『無』字衍也。初學記（&nbsp;&nbsp;<BR>
捲二十六）引神異經云：『西北荒有遺酒追復脯焉，其&nbsp;&nbsp;<BR>
味如□，食一片復一片。』疑即此也。博物志（異獸）&nbsp;&nbsp;<BR>
云：『越□國有牛，稍割取肉，牛不死，經日肉生如故&nbsp;&nbsp;<BR>
。』又神異經云：『南方有獸，名無損之獸。人割取其&nbsp;&nbsp;<BR>
肉不病，肉復自復。』已上所說二物，義與郭近而形狀&nbsp;&nbsp;<BR>
則異。」珂案：古小說鉤瀋輯玄中記云：「大月氏及西&nbsp;&nbsp;<BR>
胡，有牛名曰日反，今日割取其肉三四斤，明日其肉已&nbsp;&nbsp;<BR>
復，創即愈也。漢人入此國，見牛不知，以為珍異。」&nbsp;&nbsp;<BR>
蜀典捲九「稍割牛」條引涼州異物志云：「月支有羊，&nbsp;&nbsp;<BR>
尾重十斤，割之供食，尋生如故。」均郭說視肉類也。&nbsp;&nbsp;<BR>
圖讚云：「聚肉有眼，而無腸胃；與彼馬勃，頗相□□&nbsp;&nbsp;<BR>
；奇在不盡，食人薄味。」&nbsp;&nbsp;<BR>
&nbsp;&nbsp;<BR>
８　郭璞云：「所未詳也。」珂案：吁咽與文王並列，&nbsp;&nbsp;<BR>
疑當是人名。蓋吁咽如屬之視肉、離朱以上種種奇禽異&nbsp;&nbsp;<BR>
物中，則下文「皆葬其所」之「皆」字無著落，因疑是&nbsp;&nbsp;<BR>
人名。此人維何？大荒南經云：「帝堯、帝嚳、帝舜葬&nbsp;&nbsp;<BR>
於嶽山。」郭璞註：「即狄山也。」則所謂「吁咽」者&nbsp;&nbsp;<BR>
，或當是舜之析音，吁咽（因）相切，其音近舜，當即&nbsp;&nbsp;<BR>
嶽山所葬之帝舜也。&nbsp;&nbsp;<BR>
&nbsp;&nbsp;<BR>
９　郭璞云：「今文王墓在長安□聚社中。按帝王塚墓&nbsp;&nbsp;<BR>
皆有定處，而山海經往往復見之者，蓋以聖人久於其位&nbsp;&nbsp;<BR>
，仁化廣及，恩洽鳥獸，至於殂亡，四海若喪考妣，無&nbsp;&nbsp;<BR>
思不哀。故絕域殊俗之人，聞天子崩，各自立坐而祭□&nbsp;&nbsp;<BR>
哭泣，起土為塚，是以所在有焉。亦猶漢氏諸遠郡國皆&nbsp;&nbsp;<BR>
有天子廟，此其遺像也。」&nbsp;&nbsp;<BR>
&nbsp;&nbsp;<BR>
１０郭璞云：「(丘鳥)久，鴝□之屬。」郝懿行云：「(丘&nbsp;&nbsp;<BR>
鳥)當為鴟。說文（四）云：『(丘鳥)舊，舊留也；舊或&nbsp;&nbsp;<BR>
作鵂。』是經文(丘鳥)久即鴟舊，注文□□即鵂□也，皆&nbsp;&nbsp;<BR>
聲近假借字。」&nbsp;&nbsp;<BR>
&nbsp;&nbsp;<BR>
１１郭璞云：「所未詳也。」郝懿行云：「即吁咽也，&nbsp;&nbsp;<BR>
吁、□聲相近。」珂案：咽、交則聲相遠，仍所未詳也&nbsp;&nbsp;<BR>
。&nbsp;&nbsp;<BR>
&nbsp;&nbsp;<BR>
１２王念孫云：「其蓋有字之訛。海內西經（珂案：當&nbsp;&nbsp;<BR>
為海內北經）云：『崑崙西南所，有泛林方三百里。』&nbsp;&nbsp;<BR>
」&nbsp;&nbsp;<BR>
&nbsp;&nbsp;<BR>
１３郭璞云：「言林木氾濫布衍也。」郝懿行云：「範&nbsp;&nbsp;<BR>
林，海內南經作泛林，範、泛通。」珂案：海內北經亦&nbsp;&nbsp;<BR>
作「泛林」。&nbsp;&nbsp;<BR>
&nbsp;&nbsp;<BR>
南方祝融，獸身人面，乘兩龍１。&nbsp;&nbsp;<BR>
&nbsp;&nbsp;<BR>
１　郭璞云：「火神也。」珂案：呂氏春秋孟夏篇云：&nbsp;&nbsp;<BR>
「其帝炎帝，其神祝融。」淮南子時則篇云：「南方之&nbsp;&nbsp;<BR>
極，自北戶孫之外，貫顓頊之國，南至委火炎風之野，&nbsp;&nbsp;<BR>
赤帝（炎帝）祝融之所司者萬二千里。」則祝融者，南&nbsp;&nbsp;<BR>
方天帝炎帝之佐也。山海經海內經云：「炎帝之妻，赤&nbsp;&nbsp;<BR>
水之子聽□生炎居，炎居生節並，節並生戲器，戲器生&nbsp;&nbsp;<BR>
祝融。」是祝融乃炎帝之裔。然大荒西經乃云：「顓頊&nbsp;&nbsp;<BR>
生老童，老童生祝融。」而顓頊者，黃帝之曾孫（海內&nbsp;&nbsp;<BR>
經），是祝融又黃帝之裔，說復不同。唯黃炎古傳本屬&nbsp;&nbsp;<BR>
同族（繹史捲五引新書：「炎帝者，黃帝同母異父兄弟&nbsp;&nbsp;<BR>
也」），故傳為炎帝苗裔之祝融，復可歸於黃帝。關於&nbsp;&nbsp;<BR>
祝融之神話，見於海內經者，有「鯀竊帝之息壤以湮洪&nbsp;&nbsp;<BR>
水，不待帝命，帝令祝融殺鯀於羽郊。」見於墨子非攻&nbsp;&nbsp;<BR>
下者，有「（成湯伐夏）天命融（祝融）隆（降）火於&nbsp;&nbsp;<BR>
夏之城閑，西北之隅。」見於尚書大傳及太公金匱等書&nbsp;&nbsp;<BR>
者，有祝融等七神雪天遠來，助周滅殷事；見於史記司&nbsp;&nbsp;<BR>
馬貞補三皇本紀者，有共工與祝融戰，不勝而怒觸不周&nbsp;&nbsp;<BR>
山事，等等。祝融在古神話傳說中，位亦顯矣。&nbsp;&nbsp;<BR>
&nbsp;&nbsp;<BR>
&nbsp;&nbsp;<BR>
&nbsp;&nbsp;<BR>
&nbsp;&nbsp;<BR>
--&nbsp;&nbsp;<BR>
&nbsp;&nbsp;天地不仁&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;諸行無常&nbsp;&nbsp;<BR>
&nbsp;&nbsp;<BR>
※&nbsp;來源:﹒The&nbsp;unknown&nbsp;SPACE&nbsp;bbs.mit.edu﹒[FROM:&nbsp;156.153.255.242]&nbsp;&nbsp;<BR>
&nbsp;<BR>
--------------------------------------------------------------------------------&nbsp;<BR>
&nbsp;<BR>
[本討論區]&nbsp;[分類討論區]&nbsp;[全部討論區]　&nbsp;&nbsp;討論區&nbsp;<BR>
&nbsp;<BR>
--&nbsp;<BR>
※&nbsp;來源:•BBS&nbsp;水木清華站&nbsp;bbs.net.tsinghua.edu.cn•[FROM:&nbsp;203.207.223.224]&nbsp;<BR>
<A HREF="00000004.htm">上一篇</A>
<A HREF='javascript:history.go(-1)'>返回上一頁</A>
<A HREF="index.htm">回到目錄</A>
<A HREF="#top">回到頁首</A>
<A HREF="00000006.htm">下一篇</A>
</H1></CENTER>
<CENTER><H1>BBS水木清華站︰精華區</H1></CENTER>
</BODY></HTML>